<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="8">
    <meta name="apple-mobile-web-app-capable" content="yes">
    <title>8</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./spalovac_mrtvol_012.html">
    <link rel="next" href="./spalovac_mrtvol_014.html">
    <meta name="nb-order" content="8">
    <link rel="self" href="spalovac_mrtvol_013.html">
    <meta name="nb-identifier" content="fuks-spalovac-mrtvol-92fb8cf">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3056" data-nb-chars="17265">
    <nav role="doc-toc">
      <ul class="plain section">
        <li><a href="spalovac_mrtvol_006.html">1</a></li>
        <li><a href="spalovac_mrtvol_007.html">2</a></li>
        <li><a href="spalovac_mrtvol_008.html">3</a></li>
        <li><a href="spalovac_mrtvol_009.html">4</a></li>
        <li><a href="spalovac_mrtvol_010.html">5</a></li>
        <li><a href="spalovac_mrtvol_011.html">6</a></li>
        <li><a href="spalovac_mrtvol_012.html">7</a></li>
        <li><a href="spalovac_mrtvol_013.html">8</a></li>
        <li><a href="spalovac_mrtvol_014.html">9</a></li>
        <li><a href="spalovac_mrtvol_015.html">10</a></li>
        <li><a href="spalovac_mrtvol_016.html">11</a></li>
        <li><a href="spalovac_mrtvol_017.html">12</a></li>
        <li><a href="spalovac_mrtvol_018.html">13</a></li>
        <li><a href="spalovac_mrtvol_019.html">14</a></li>
        <li><a href="spalovac_mrtvol_020.html">15</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./spalovac_mrtvol_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">8</span></h1>
        <section>
          <p class="chunk" data-nb-ref-number="2" data-nb-words="135" data-nb-chars="742"><span class="idea" data-nb-ref-number="2" id="idea2" data-nb-words="135" data-nb-chars="742">V&nbsp;sále seděli skoro až&nbsp;u&nbsp;ringu a&nbsp;Miliho umístili mezi sebe jako růži mezi trní. Obecenstvo přicházelo, usedalo, jedlo eskymo, tu&nbsp;a&nbsp;tam i&nbsp;pilo pivo z&nbsp;lahví nebo půllitrů, v&nbsp;sále se&nbsp;totiž dalo pít pivo z&nbsp;půllitrů nebo z&nbsp;lahví, když si&nbsp;to&nbsp;člověk dal pod židli, byla tu&nbsp;mládež i&nbsp;dospělí a&nbsp;hodně žen, víc žen, než by&nbsp;byl kdo pomyslil. Pan Kopfrkingl zahlédl v&nbsp;první řadě jakousi starší ženu v&nbsp;brýlích, právě si&nbsp;nahýbala z&nbsp;půllitru, a&nbsp;o&nbsp;kus dál nějakou mladou růžolící dívku v&nbsp;černých šatech vedle mládence. Pak trochu pohlédl za&nbsp;sebe a&nbsp;všiml si&nbsp;jedné černé ženy u&nbsp;vchodu, která mu&nbsp;profilem a&nbsp;poprsím někoho připomínala. Podle smíchu, trhání ramen a&nbsp;zmalovaných úst ji&nbsp;měl za&nbsp;horší prostitutku. Pak si&nbsp;vzpomněl, že&nbsp;mu&nbsp;připomíná Maličkou od&nbsp;Malvazu.</span></p>
          <p class="chunk" data-nb-ref-number="3" data-nb-words="42" data-nb-chars="223"><span class="idea" data-nb-ref-number="3" id="idea3" data-nb-words="42" data-nb-chars="223">„Vidíš támhletu paní,“ řekl Milimu a&nbsp;sáhl do&nbsp;kapsy, „ne tu&nbsp;černou u&nbsp;vchodu, co&nbsp;trhá ramenem, tu&nbsp;v&nbsp;uličce, co&nbsp;prodává eskymo, běž a&nbsp;kup si, a&nbsp;kup taky program.“ Ale Willi ho&nbsp;předešel a&nbsp;dal chlapci peníze sám, byl hostitelem.</span></p>
          <p class="chunk" data-nb-ref-number="4" data-nb-words="51" data-nb-chars="312"><span class="idea" data-nb-ref-number="4" id="idea4" data-nb-words="51" data-nb-chars="312">„Támhleta černá u&nbsp;vchodu mi&nbsp;profilem a&nbsp;poprsím připomíná jednu známou,“ řekl Willimu, když Mili odešel pro eskymo a&nbsp;program, „Maličkou od&nbsp;Malvazu, horší prostitutku. Snad je&nbsp;to&nbsp;ona. Má&nbsp;nebeská by&nbsp;mi&nbsp;byla málem zapomněla dát tvůj lístek s&nbsp;pozváním,“ řekl pan Kopfrkingl, „měla jej zastrčený v&nbsp;kredenci u&nbsp;talířků.“</span></p>
          <p class="chunk" data-nb-ref-number="5" data-nb-words="49" data-nb-chars="270"><span class="idea" data-nb-ref-number="5" id="idea5" data-nb-words="49" data-nb-chars="270">„V&nbsp;kredenci u&nbsp;talířků,“ zasmál se&nbsp;Willi s&nbsp;pohledem na&nbsp;ring a&nbsp;pak řekl: „Abyste také jednou viděli mužný sport. Mužný sport je&nbsp;dobře občas vidět. Nejsme žádné mouchy ve&nbsp;skleníku. Jsme staří frontoví vojáci a&nbsp;doba je&nbsp;zlá. Koukni, co&nbsp;je&nbsp;tu&nbsp;lidí. I&nbsp;žen…“ hodil Willi hlavou.</span></p>
          <p class="chunk" data-nb-ref-number="6" data-nb-words="47" data-nb-chars="267"><span class="idea" data-nb-ref-number="6" id="idea6" data-nb-words="47" data-nb-chars="267">„Některé mají box rády,“ usmál se&nbsp;pan Kopfrkingl, „já jim to&nbsp;přeji. Když je&nbsp;to&nbsp;baví, ať&nbsp;se&nbsp;pobaví. Je&nbsp;to&nbsp;pořád lepší, než pít alkohol a&nbsp;kouřit nebo být morfinista… myslím, pít alkohol jako notorik. Ale mně box vždycky připadal dost hrubý,“ zakroutil hlavou s&nbsp;úsměvem.</span></p>
          <p class="chunk" data-nb-ref-number="7" data-nb-words="80" data-nb-chars="432"><span class="idea" data-nb-ref-number="7" id="idea7" data-nb-words="80" data-nb-chars="432">„Proč hrubý,“ řekl Willi, „spíš tvrdý. Ale to&nbsp;je&nbsp;právě na&nbsp;něm to&nbsp;dobré. Doba je&nbsp;zlá a&nbsp;je třeba silných stoprocentních mužů. Slabí štěstí a&nbsp;spravedlnost lidstvu nedají, to&nbsp;jsem ti&nbsp;již říkal, s&nbsp;tím snad souhlasíš. Ostatně, je&nbsp;to&nbsp;tak stále,“ řekl Willi, „vždyť jsme to&nbsp;viděli už&nbsp;ve&nbsp;světové válce na&nbsp;frontě, když jsme se&nbsp;bili za&nbsp;německou čest. Často je&nbsp;více zla ve&nbsp;slabosti než v&nbsp;síle.“ Pak pohlédl na&nbsp;Miliho, který se&nbsp;vracel s&nbsp;eskymem.</span></p>
          <p class="chunk" data-nb-ref-number="8" data-nb-words="25" data-nb-chars="130"><span class="idea" data-nb-ref-number="8" id="idea8" data-nb-words="25" data-nb-chars="130">„Máš program?“ zeptal se&nbsp;ho&nbsp;pan Kopfrkingl, a&nbsp;když Mili vyjekl, řekl: „Tak běž a&nbsp;kup ho, ať&nbsp;víš, kdo boxuje.“ A&nbsp;Mili odešel znovu.</span></p>
          <p class="chunk" data-nb-ref-number="9" data-nb-words="84" data-nb-chars="496"><span class="idea" data-nb-ref-number="9" id="idea9" data-nb-words="84" data-nb-chars="496">„Někdy se&nbsp;Milimu musí říct všechno dvakrát,“ usmál se&nbsp;pan Kopfrkingl a&nbsp;pohlédl ke&nbsp;vchodu, kde pořád stála ta&nbsp;podobná Maličké od&nbsp;Malvazu a&nbsp;teď tam právě nastal nějaký rozruch, lidé se&nbsp;tam nějak zavlnili a&nbsp;poskočili, ale oč&nbsp;jde, nebylo vidět. „U&nbsp;vchodu je&nbsp;nějaký rozruch,“ řekl pan Kopfrkingl, „lidé se&nbsp;tam nějak zavlnili a&nbsp;poskočili, tak říkáš, tvrdý… Ale pak není vhodný pro mládež. Box mohou tedy pěstovat frontoví vojáci nebo policie, ale ne&nbsp;takovíhle hoši. Vždyť tohle je&nbsp;nějaký Klub mladých!“</span></p>
          <p class="chunk" data-nb-ref-number="10" data-nb-words="36" data-nb-chars="191"><span class="idea" data-nb-ref-number="10" id="idea10" data-nb-words="36" data-nb-chars="191">„Právě,“ řekl Willi, „právě mládež musí být silná. Tohle chápou i&nbsp;Češi, vždyť to&nbsp;vidíš…“ ukázal rukou na&nbsp;přeplněný sál a&nbsp;pak se&nbsp;obrátil k&nbsp;Milimu, který se&nbsp;vrátil teď už&nbsp;i&nbsp;s&nbsp;programem, a&nbsp;řekl:</span></p>
          <p class="chunk" data-nb-ref-number="11" data-nb-words="10" data-nb-chars="48"><span class="idea" data-nb-ref-number="11" id="idea11" data-nb-words="10" data-nb-chars="48">„Tak už&nbsp;máš program, tak si&nbsp;sedni, už&nbsp;to&nbsp;začne.“</span></p>
          <p class="chunk" data-nb-ref-number="12" data-nb-words="57" data-nb-chars="324"><span class="idea" data-nb-ref-number="12" id="idea12" data-nb-words="57" data-nb-chars="324">Pan Kopfrkingl pohlédl na&nbsp;starší ženu v&nbsp;brýlích s&nbsp;pivem v&nbsp;první řadě a&nbsp;na mladou růžolící dívku v&nbsp;černém opodál a&nbsp;pak se&nbsp;opět trochu poohlédl, podoba Maličké stála u&nbsp;vchodu pořád a&nbsp;rozruch, který tam prve byl, pomalu postupoval obecenstvem k&nbsp;nim. Teď bylo vidět, že&nbsp;ho&nbsp;dělají nějací dva návštěvníci, kteří hledají svá místa.</span></p>
          <p class="chunk" data-nb-ref-number="13" data-nb-words="13" data-nb-chars="80"><span class="idea" data-nb-ref-number="13" id="idea13" data-nb-words="13" data-nb-chars="80">Pak zazněl gong, do&nbsp;ringu byl vržen kužel světla a&nbsp;obecenstvem projelo vzrušení.</span></p>
          <p class="chunk" data-nb-ref-number="14" data-nb-words="71" data-nb-chars="413"><span class="idea" data-nb-ref-number="14" id="idea14" data-nb-words="71" data-nb-chars="413">„Teď dávej pozor, Mili, a&nbsp;neboj se,“ řekl Willi Milimu, který ještě dosud lízal eskymo, asi si&nbsp;je&nbsp;šetřil, a&nbsp;v&nbsp;druhé ruce držel program. „Bát se&nbsp;je&nbsp;nehezké. Strach je&nbsp;největší nepřítel lidstva. No&nbsp;ano, to&nbsp;tvrdím…“ usmál se&nbsp;do&nbsp;tváře přítele Kopfrkingla… a&nbsp;pak se&nbsp;všichni trochu otočili, ti&nbsp;dva návštěvníci, co&nbsp;dělali rozruch, našli místa, která hledali, právě v&nbsp;řadě před Willim. Pak do&nbsp;ringu vlezli dva dorostenci.</span></p>
          <p class="chunk" data-nb-ref-number="15" data-nb-words="97" data-nb-chars="537"><span class="idea" data-nb-ref-number="15" id="idea15" data-nb-words="97" data-nb-chars="537">„Box je&nbsp;bojový sport, ein Kampfsport,“ řekl Willi německy, tiše, aby to&nbsp;nebylo příliš Slyšet, „Kampf Mann gegen Mann. Box není jen pro silné a&nbsp;pro ty, kdo už&nbsp;všechno umí, ale právě pro chlapce, kterým chybí sebevědomí a&nbsp;odvaha. V&nbsp;boji muže proti muži se&nbsp;učíme používat svých sil a&nbsp;útoky nepřítele bezpečně a&nbsp;klidně odrážet. Útok a&nbsp;obrana jsou dva největší úkoly boxu. Ukaž…“ pohlédl na&nbsp;program, který Mili držel v&nbsp;ruce, a&nbsp;pak ukázal na&nbsp;dvě jména označená jednotkou a&nbsp;řekl: „To jsou tihle dva. Tenhle z&nbsp;Jednoty a&nbsp;tenhle z&nbsp;AC Praha, učeň.“</span></p>
          <p class="chunk" data-nb-ref-number="16" data-nb-words="54" data-nb-chars="318"><span class="idea" data-nb-ref-number="16" id="idea16" data-nb-words="54" data-nb-chars="318">Pak se&nbsp;zatřásly provazy, které obepínaly ring, zatřásly jako pavučina, prolézal jimi malý tlustý rozhodčí v&nbsp;bílém tvrdém límci a&nbsp;červeném motýlku a&nbsp;uvízl v&nbsp;nich špičkou boty. Sál zahřměl smíchem. Pan Kopfrkingl si&nbsp;teď trochu všiml těch dvou, co&nbsp;přišli na&nbsp;poslední chvíli a&nbsp;seděli před Willim, byl to&nbsp;nějaký muž a&nbsp;žena.</span></p>
          <p class="chunk" data-nb-ref-number="17" data-nb-words="7" data-nb-chars="37"><span class="idea" data-nb-ref-number="17" id="idea17" data-nb-words="7" data-nb-chars="37">„Aby si&nbsp;tak zlomil nohu,“ řekla žena.</span></p>
          <p class="chunk" data-nb-ref-number="18" data-nb-words="26" data-nb-chars="159"><span class="idea" data-nb-ref-number="18" id="idea18" data-nb-words="26" data-nb-chars="159">Soudce se&nbsp;vyprostil z&nbsp;provazů, narovnal si&nbsp;tvrdý límec a&nbsp;motýlka, stoupl si&nbsp;do&nbsp;středu ringu a&nbsp;rázným pohybem ruky zavolal borce. Vypadal jako vzteklý trpaslík.</span></p>
          <p class="chunk" data-nb-ref-number="19" data-nb-words="6" data-nb-chars="34"><span class="idea" data-nb-ref-number="19" id="idea19" data-nb-words="6" data-nb-chars="34">„To poteče krev?“ zhrozil se&nbsp;Mili.</span></p>
          <p class="chunk" data-nb-ref-number="20" data-nb-words="68" data-nb-chars="382"><span class="idea" data-nb-ref-number="20" id="idea20" data-nb-words="68" data-nb-chars="382">„Může,“ pokrčil Willi rameny, „je to&nbsp;bojový sport. V&nbsp;boji nebo ve&nbsp;válce teče krev také. Ale správně téct při boxu nemá. Surové údery jsou zakázány, aspoň u&nbsp;nás. V&nbsp;Hitlerově mládeži, kde se&nbsp;učí box v&nbsp;základní škole, se&nbsp;vyučují jen přímé údery, hák je&nbsp;zakázán… der Haken darf im&nbsp;Übungsbetrieb des Jungvolks nicht angewandt werden… možná že&nbsp;v&nbsp;českém Klubu mladých v&nbsp;Praze to&nbsp;tak není.“</span></p>
          <p class="chunk" data-nb-ref-number="21" data-nb-words="56" data-nb-chars="302"><span class="idea" data-nb-ref-number="21" id="idea21" data-nb-words="56" data-nb-chars="302">„Aby si&nbsp;nevyrazil zub,“ řekla žena před Willim, když soudce rozhodil ruce, aby poslal oba borce do&nbsp;rohů, a&nbsp;pan Kopfrkingl si&nbsp;jí&nbsp;teď lépe všiml. V&nbsp;ruce měla program, na&nbsp;hlavě nějaký klobouk <em>s</em>&nbsp;<em>pérem</em> a&nbsp;na krku svazek korálů. Muž vedle ní&nbsp;byl menší, tlustý, na&nbsp;koleně držel tvrdý klobouk a&nbsp;mezi nohama hůl.</span></p>
          <p class="chunk" data-nb-ref-number="22" data-nb-words="11" data-nb-chars="50"><span class="idea" data-nb-ref-number="22" id="idea22" data-nb-words="11" data-nb-chars="50">A&nbsp;pak to&nbsp;začalo a&nbsp;Mili na&nbsp;to&nbsp;hleděl jako vyjevený.</span></p>
          <p class="chunk" data-nb-ref-number="23" data-nb-words="14" data-nb-chars="83"><span class="idea" data-nb-ref-number="23" id="idea23" data-nb-words="14" data-nb-chars="83">„Vždyť to&nbsp;nic není,“ řekl Willi po&nbsp;chvilce, „ještě nepadla ani jedna pořádná rána.“</span></p>
          <p class="chunk" data-nb-ref-number="24" data-nb-words="20" data-nb-chars="114"><span class="idea" data-nb-ref-number="24" id="idea24" data-nb-words="20" data-nb-chars="114">Pak padlo pár ran, zazněl gong, bylo to&nbsp;nerozhodné. Tlustý soudce v&nbsp;límci a&nbsp;motýlku vztekle zdvihl ruku a&nbsp;zadupal.</span></p>
          <p class="chunk" data-nb-ref-number="25" data-nb-words="12" data-nb-chars="65"><span class="idea" data-nb-ref-number="25" id="idea25" data-nb-words="12" data-nb-chars="65">„To tančí dupák,“ řekla žena s&nbsp;pérem, „proč k&nbsp;tomu nehraje basa?“</span></p>
          <p class="chunk" data-nb-ref-number="26" data-nb-words="21" data-nb-chars="109"><span class="idea" data-nb-ref-number="26" id="idea26" data-nb-words="21" data-nb-chars="109">„Proč by&nbsp;k&nbsp;tomu hrála basa?“ zavrčel její tlustý soused a&nbsp;strčil do&nbsp;ní, „nejsi v&nbsp;žádný dupárně. Seš na&nbsp;boxu!“</span></p>
          <p class="chunk" data-nb-ref-number="27" data-nb-words="8" data-nb-chars="47"><span class="idea" data-nb-ref-number="27" id="idea27" data-nb-words="8" data-nb-chars="47">Zazněl gong a&nbsp;do ringu vstoupila další dvojice.</span></p>
          <p class="chunk" data-nb-ref-number="28" data-nb-words="20" data-nb-chars="107"><span class="idea" data-nb-ref-number="28" id="idea28" data-nb-words="20" data-nb-chars="107">„Tenhle je&nbsp;z&nbsp;Jednoty,“ ukázal Willi na&nbsp;program, který držel Mili v&nbsp;ruce, „tenhle modrý je&nbsp;učeň z&nbsp;AC Praha.“</span></p>
          <p class="chunk" data-nb-ref-number="29" data-nb-words="21" data-nb-chars="117"><span class="idea" data-nb-ref-number="29" id="idea29" data-nb-words="21" data-nb-chars="117">Soudce dupl a&nbsp;hodil rukou, dvojice začala. Teď to&nbsp;bylo rušnější, padalo víc ran a&nbsp;Mili na&nbsp;to&nbsp;koukal ještě vyjeveněji.</span></p>
          <p class="chunk" data-nb-ref-number="30" data-nb-words="81" data-nb-chars="477"><span class="idea" data-nb-ref-number="30" id="idea30" data-nb-words="81" data-nb-chars="477">„To se&nbsp;musí učit“ řekl mu&nbsp;Willi, „bez učení to&nbsp;nejde. Musí se&nbsp;učit správné údery a&nbsp;co hlavní, správné krytí a&nbsp;obrana. Bez přípravy se&nbsp;boxovat nedá. Nevím, jak v&nbsp;tomhle Klubu mladých, ale v&nbsp;Hitlerově mládeži začíná každý hoch s&nbsp;individuálním školením. Jeder neue Bewegungsablauf,“ řekl německy tiše, aby to&nbsp;nebylo moc slyšet, „muss zuerst ohne Partner in&nbsp;der Gemeinschaft geübt werden…“ V&nbsp;té chvíli se&nbsp;dvojice v&nbsp;ringu nějak zaklestila, tlustý soudce mezi ně&nbsp;vlítl a&nbsp;rozháněl je.</span></p>
          <p class="chunk" data-nb-ref-number="31" data-nb-words="7" data-nb-chars="38"><span class="idea" data-nb-ref-number="31" id="idea31" data-nb-words="7" data-nb-chars="38">„Aby ho&nbsp;neklepli,“ řekla žena s&nbsp;pérem.</span></p>
          <p class="chunk" data-nb-ref-number="32" data-nb-words="29" data-nb-chars="147"><span class="idea" data-nb-ref-number="32" id="idea32" data-nb-words="29" data-nb-chars="147">„Co by&nbsp;ho&nbsp;klepli,“ zavrčel tlustý vedle ní&nbsp;a&nbsp;strčil ji, „nejsi v&nbsp;biografu, je&nbsp;to&nbsp;box. No&nbsp;ano, box,“ houkl na&nbsp;ni, „tady se&nbsp;neklepe. Tady se&nbsp;boxuje!“</span></p>
          <p class="chunk" data-nb-ref-number="33" data-nb-words="48" data-nb-chars="282"><span class="idea" data-nb-ref-number="33" id="idea33" data-nb-words="48" data-nb-chars="282">Pak v&nbsp;ringu nastal prudší boj, dorostenci si&nbsp;zasazovali rány, soudce kolem nich poskakoval, sál hučel a&nbsp;pískal, starší žena v&nbsp;brýlích v&nbsp;první řadě si&nbsp;nahnula z&nbsp;půllitru, růžolící dívka v&nbsp;černém se&nbsp;odvracela k&nbsp;mládenci, který seděl vedle ní. Pak soudce opět začal oba borce rozhánět.</span></p>
          <p class="chunk" data-nb-ref-number="34" data-nb-words="8" data-nb-chars="44"><span class="idea" data-nb-ref-number="34" id="idea34" data-nb-words="8" data-nb-chars="44">„Že taky nemá rukavice,“ řekla žena s&nbsp;pérem.</span></p>
          <p class="chunk" data-nb-ref-number="35" data-nb-words="20" data-nb-chars="101"><span class="idea" data-nb-ref-number="35" id="idea35" data-nb-words="20" data-nb-chars="101">„To je&nbsp;soudce,“ osopil se&nbsp;na&nbsp;ni&nbsp;tlustý a&nbsp;strčil ji, „ten neboxuje. Na&nbsp;ty&nbsp;dva v&nbsp;trenýrkách se&nbsp;koukej.“</span></p>
          <p class="chunk" data-nb-ref-number="36" data-nb-words="22" data-nb-chars="119"><span class="idea" data-nb-ref-number="36" id="idea36" data-nb-words="22" data-nb-chars="119">Pak ten modrý zahnal soupeře do&nbsp;kouta, zazněl gong a&nbsp;byl konec. Soudce skočil k&nbsp;modrému, zdvihl mu&nbsp;ruku a&nbsp;sál zabouřil.</span></p>
          <p class="chunk" data-nb-ref-number="37" data-nb-words="41" data-nb-chars="238"><span class="idea" data-nb-ref-number="37" id="idea37" data-nb-words="41" data-nb-chars="238">„Modrý vyhrál,“ řekl Willi, „dobře se&nbsp;bránil. Die richtige Deckung und Abwehr der Stösse sind grosse Aufgaben. Kdyby ses tak uměl bránit i&nbsp;ty,“ řekl Milimu, „nikdo by&nbsp;tě&nbsp;nikdy neohrozil. Kdyby někdo na&nbsp;tebe šel, klidně by&nbsp;ses mu&nbsp;ubránil…“</span></p>
          <p class="chunk" data-nb-ref-number="38" data-nb-words="14" data-nb-chars="76"><span class="idea" data-nb-ref-number="38" id="idea38" data-nb-words="14" data-nb-chars="76">Soudce se&nbsp;vyklonil přes provazy a&nbsp;mával kamsi ke&nbsp;vchodu, asi na&nbsp;další borce.</span></p>
          <p class="chunk" data-nb-ref-number="39" data-nb-words="6" data-nb-chars="35"><span class="idea" data-nb-ref-number="39" id="idea39" data-nb-words="6" data-nb-chars="35">„Aby nepřepad,“ řekla žena s&nbsp;pérem.</span></p>
          <p class="chunk" data-nb-ref-number="40" data-nb-words="24" data-nb-chars="124"><span class="idea" data-nb-ref-number="40" id="idea40" data-nb-words="24" data-nb-chars="124">„Ty máš strachy,“ utrhl se&nbsp;tlustý teď už&nbsp;dost zhurta, „co by&nbsp;přepad? Mává na&nbsp;další borce, je&nbsp;to&nbsp;soudce. Mlč a&nbsp;nemluv,“ sykl.</span></p>
          <p class="chunk" data-nb-ref-number="41" data-nb-words="5" data-nb-chars="34"><span class="idea" data-nb-ref-number="41" id="idea41" data-nb-words="5" data-nb-chars="34">Do&nbsp;ringu nastoupila třetí dvojice.</span></p>
          <p class="chunk" data-nb-ref-number="42" data-nb-words="19" data-nb-chars="105"><span class="idea" data-nb-ref-number="42" id="idea42" data-nb-words="19" data-nb-chars="105">„To jsou tihle,“ ukázal Willi na&nbsp;program, „ten v&nbsp;černých je&nbsp;z&nbsp;Jednoty, ten v&nbsp;červených je&nbsp;řeznický učeň…“</span></p>
          <p class="chunk" data-nb-ref-number="43" data-nb-words="20" data-nb-chars="116"><span class="idea" data-nb-ref-number="43" id="idea43" data-nb-words="20" data-nb-chars="116">„Vždyť je&nbsp;tady řezník,“ pískla žena s&nbsp;pérem, ukazujíc na&nbsp;program, který měla v&nbsp;ruce, „ten v&nbsp;červených. Poteče krev.“</span></p>
          <p class="chunk" data-nb-ref-number="44" data-nb-words="21" data-nb-chars="109"><span class="idea" data-nb-ref-number="44" id="idea44" data-nb-words="21" data-nb-chars="109">„Neblbni,“ strčil do&nbsp;ní&nbsp;tlustý, „co by&nbsp;tekla? Nejsi na&nbsp;jatkách, ale na&nbsp;boxu. Mlč už, prosím tě, a&nbsp;civ, nebo…“</span></p>
          <p class="chunk" data-nb-ref-number="45" data-nb-words="20" data-nb-chars="101"><span class="idea" data-nb-ref-number="45" id="idea45" data-nb-words="20" data-nb-chars="101">Zazněl gong, soudce dupl a&nbsp;začal zápas třetí. Byl prudký hned od&nbsp;začátku a&nbsp;Mili byl z&nbsp;toho celý pryč.</span></p>
          <p class="chunk" data-nb-ref-number="46" data-nb-words="91" data-nb-chars="521"><span class="idea" data-nb-ref-number="46" id="idea46" data-nb-words="91" data-nb-chars="521">„Neboj se,“ smál se&nbsp;Willi, „heleď, tohle je&nbsp;přímý úder, der gerade Stoss“, řekl německy tiše, „to je&nbsp;ten z&nbsp;Jednoty. Kdybys tohle uměl, vyhrál bys nad každým.“ Pak ten z&nbsp;Jednoty zasadil řeznickému učni další ránu a&nbsp;učeň sebou plácl do&nbsp;provazů. „To byl hák, der Haken,“ řekl Willi. Obecenstvo hučelo, pískalo, starší žena v&nbsp;brýlích v&nbsp;první řadě si&nbsp;nahnula z&nbsp;půllitru, růžolící dívka v&nbsp;černém odvrátila tvář, tlustý soudce vztekle dupal a&nbsp;rozhazoval ruce, až&nbsp;mu&nbsp;motýlek u&nbsp;krku skákal, a&nbsp;tlustý strčil ženu s&nbsp;pérem a&nbsp;zasyčel:</span></p>
          <p class="chunk" data-nb-ref-number="47" data-nb-words="5" data-nb-chars="32"><span class="idea" data-nb-ref-number="47" id="idea47" data-nb-words="5" data-nb-chars="32">„Neblázni. Co&nbsp;děláš? Koukej se.“</span></p>
          <p class="chunk" data-nb-ref-number="48" data-nb-words="25" data-nb-chars="147"><span class="idea" data-nb-ref-number="48" id="idea48" data-nb-words="25" data-nb-chars="147">„Že se&nbsp;ten v&nbsp;motýlku nebrání,“ vypískla, vzrušeně se&nbsp;točíc po&nbsp;lidech, „aby ho&nbsp;neklepla mrtvice. Je&nbsp;to&nbsp;ňáký <strong>sběratel.</strong> Že&nbsp;nemá tu&nbsp;<strong>zelenou síť****ku…</strong>“</span></p>
          <p class="chunk" data-nb-ref-number="49" data-nb-words="27" data-nb-chars="162"><span class="idea" data-nb-ref-number="49" id="idea49" data-nb-words="27" data-nb-chars="162">„Nekecej,“ zavrčel tlustý muž už&nbsp;vztekle a&nbsp;bouchl holí, kterou měl mezi stehny, o&nbsp;zem, „jaký sběratel, jakou zelenou síťku, říkám, že&nbsp;je&nbsp;to&nbsp;soudce, ten neboxuje.“</span></p>
          <p class="chunk" data-nb-ref-number="50" data-nb-words="46" data-nb-chars="249"><span class="idea" data-nb-ref-number="50" id="idea50" data-nb-words="46" data-nb-chars="249">A&nbsp;pak se&nbsp;strhl v&nbsp;ringu velký poprask, točilo se&nbsp;to&nbsp;tam jako v&nbsp;kole, rány létaly a&nbsp;dopadaly a&nbsp;jiné byly ve&nbsp;vzduchu, jen dopadnout a&nbsp;narazit… tlustý soudce v&nbsp;bílém tvrdém límci a&nbsp;červeném motýlku mezi tím lítal, skákal, dupal, rozhazoval ruce a&nbsp;náhle…</span></p>
          <p class="chunk" data-nb-ref-number="51" data-nb-words="82" data-nb-chars="461"><span class="idea" data-nb-ref-number="51" id="idea51" data-nb-words="82" data-nb-chars="461">… náhle ten z&nbsp;Jednoty se&nbsp;nahrbil, napjal svaly, lýtka, vyrazil… a&nbsp;než se&nbsp;kdo nadál, soudce vzlétl metr do&nbsp;vzduchu <strong>jako motýl,</strong> zamával rukama a&nbsp;ležel na&nbsp;zemi jak široký tak dlouhý… a&nbsp;vzápětí ten z&nbsp;Jednoty vyrazil znovu a&nbsp;k&nbsp;zemi se&nbsp;skácel i&nbsp;řeznický učeň… Sál zpola zahřměl smíchem, ženy vylétly ze&nbsp;židlí, ta&nbsp;starší v&nbsp;brýlích vyhodila do&nbsp;vzduchu půllitr, zpola se&nbsp;ozvalo hulákání, pískot, křik… „Je mrtvý,“ křikl do&nbsp;strašlivého burácení Mili a&nbsp;třásl se&nbsp;jako ovce.</span></p>
          <p class="chunk" data-nb-ref-number="52" data-nb-words="8" data-nb-chars="41"><span class="idea" data-nb-ref-number="52" id="idea52" data-nb-words="8" data-nb-chars="41">„No a&nbsp;kdyby,“ usmál se&nbsp;Willi, „was denn…“</span></p>
          <p class="chunk" data-nb-ref-number="53" data-nb-words="105" data-nb-chars="537"><span class="idea" data-nb-ref-number="53" id="idea53" data-nb-words="105" data-nb-chars="537">„Cos mlel, že&nbsp;neboxuje,“ křičela žena s&nbsp;pérem na&nbsp;tlustého vestoje, ukazujíc do&nbsp;ringu na&nbsp;soudce, „cos mlel, že&nbsp;je&nbsp;to&nbsp;soudce, vždyť lít a&nbsp;teď leží! Cos mlel, že&nbsp;je&nbsp;to&nbsp;box a&nbsp;krev nepoteče, že&nbsp;to&nbsp;nejsou jatky, vždyť teče…“ křičela a&nbsp;tloukla tlustého do&nbsp;zad, „mlel, že&nbsp;dem na&nbsp;box, někdo tu&nbsp;mluví německy…“ a&nbsp;tlustý se&nbsp;rozlítil a&nbsp;zacloumal s&nbsp;ní, až&nbsp;se&nbsp;jí&nbsp;péro na&nbsp;klobouku a&nbsp;korále na&nbsp;krku třásly. „To byl omyl,“ křičel, „připlet se&nbsp;do&nbsp;rány, ty&nbsp;blbá, sedni a&nbsp;mlč, kdo by&nbsp;tu&nbsp;mluvil německy, nejsi v&nbsp;rajchu, blbá, seš v&nbsp;Praze…“ tahal ji&nbsp;za&nbsp;sukni.</span></p>
          <p class="chunk" data-nb-ref-number="54" data-nb-words="33" data-nb-chars="202"><span class="idea" data-nb-ref-number="54" id="idea54" data-nb-words="33" data-nb-chars="202">„To nic,“ smál se&nbsp;Willi, „připlet se. Box je&nbsp;krásný, ein schöner Kampfsport,“ řekl německy, „otužuje tělo i&nbsp;ducha. Cvičí postřeh, hbité reakce, nebojácnost a&nbsp;odvahu. Vůdce jej ze&nbsp;sportů má&nbsp;za&nbsp;nejlepší…“</span></p>
          <p class="chunk" data-nb-ref-number="55" data-nb-words="102" data-nb-chars="529"><span class="idea" data-nb-ref-number="55" id="idea55" data-nb-words="102" data-nb-chars="529">Zatím se&nbsp;už&nbsp;soudce zvedl, poskočil, dělal jakoby nic, ale soptil vztekem, kousal se&nbsp;do&nbsp;ruky, dupal, zvedl se&nbsp;řeznický učeň, ale hned zas upadl. Obecenstvo vyskočilo na&nbsp;židle, část se&nbsp;hnala k&nbsp;provazům, žena s&nbsp;pérem uhodila tlustého do&nbsp;zad a&nbsp;křikla: „Mele, že&nbsp;sme v&nbsp;Praze,“ a&nbsp;pak se&nbsp;hnala z&nbsp;řady ven, a&nbsp;tlustý v&nbsp;klobouku a&nbsp;s&nbsp;holí vyskočil a&nbsp;hnal se&nbsp;za&nbsp;ní, tloukl ji&nbsp;do&nbsp;zad, křičela a&nbsp;obecenstvo se&nbsp;smálo, křičelo „Do toho“ a&nbsp;tlustý na&nbsp;ně&nbsp;křičel: „Je to&nbsp;blázen, vidí box poprvé, už&nbsp;s&nbsp;ní nikam nejdu, to&nbsp;dělá furt, pude do&nbsp;blázince.“</span></p>
          <p class="chunk" data-nb-ref-number="56" data-nb-words="118" data-nb-chars="685"><span class="idea" data-nb-ref-number="56" id="idea56" data-nb-words="118" data-nb-chars="685">U&nbsp;východu byl hluk a&nbsp;zmatek, byla tam starší žena v&nbsp;brýlích s&nbsp;prázdným půllitrem a&nbsp;mokrýma rukama, byla tam i&nbsp;mladá růžolící dívka v&nbsp;černém a&nbsp;mládenec, byla tam i&nbsp;ta podobná Maličké od&nbsp;Malvazu, trhala rameny, smála se&nbsp;a&nbsp;vysoko ve&nbsp;vzduchu třásla nějakými zpřetrhanými korály. Pan Kopfrkingl se&nbsp;na&nbsp;ni&nbsp;z&nbsp;tlačenice usmál a&nbsp;ona udělala na&nbsp;něho pitvorný obličej. O&nbsp;kus dál cpal nějaký člověk lidem jakési přihlášky nebo letáčky, ale pan Kopfrkingl se&nbsp;k&nbsp;němu nedostal, jen Willi, a&nbsp;Willi si&nbsp;jednu tu&nbsp;přihlášku či&nbsp;letáček vzal. Pak se&nbsp;konečně prodrali na&nbsp;večerní ulici. Pod lucernou, obklopen několika hejsky, stál tlustý, hůl měl opřenou o&nbsp;zeď a&nbsp;kapesníkem si&nbsp;otíral vnitřek tvrdého klobouku.</span></p>
          <p class="chunk" data-nb-ref-number="57" data-nb-words="36" data-nb-chars="200"><span class="idea" data-nb-ref-number="57" id="idea57" data-nb-words="36" data-nb-chars="200">„Pojď, pojď,“ řekl pan Kopfrkingl Milimu, který se&nbsp;na&nbsp;něho vzrušeně díval a&nbsp;chtěl něco říci, „žena mu&nbsp;utekla, asi nějaký otřes, lékař ji&nbsp;z&nbsp;toho dostane, pojď…“ a&nbsp;pak šli večerní ulicí z&nbsp;mírného kopce…</span></p>
          <p class="chunk" data-nb-ref-number="58" data-nb-words="41" data-nb-chars="218"><span class="idea" data-nb-ref-number="58" id="idea58" data-nb-words="41" data-nb-chars="218">„Tak jste viděli mužný sport,“ usmál se&nbsp;Willi na&nbsp;přítele Kopfrkingla a&nbsp;na Miliho, který šel tou ulicí z&nbsp;kopce za&nbsp;nimi, a&nbsp;pak, pohlédnuv na&nbsp;přihlášku či&nbsp;letáček, který si&nbsp;vzal u&nbsp;východu, znovu se&nbsp;otočil k&nbsp;Milimu a&nbsp;řekl:</span></p>
          <p class="chunk" data-nb-ref-number="59" data-nb-words="71" data-nb-chars="381"><span class="idea" data-nb-ref-number="59" id="idea59" data-nb-words="71" data-nb-chars="381">„Heleď, Mili, to&nbsp;je&nbsp;nějaký letáček a&nbsp;přihláška, píší tu&nbsp;o&nbsp;tréninku v&nbsp;Klubu mladých, přijďte mezi nás, stojí zde… tu&nbsp;máš… co?“ zeptal se, když Mili vzal letáček a&nbsp;něco řekl… „ten řeznický učeň? Ten, co&nbsp;prohrál? Jestli je&nbsp;tam zaměstnán… ale kdež. Je&nbsp;to&nbsp;řeznický učeň a&nbsp;v&nbsp;klubu jen boxuje, vždyť to&nbsp;máš na&nbsp;tom letáčku…“ a&nbsp;pak zahnuli do&nbsp;jiné ulice, dost ozářené lampami, a&nbsp;Willi řekl:</span></p>
          <p class="chunk" data-nb-ref-number="60" data-nb-words="86" data-nb-chars="542"><span class="idea" data-nb-ref-number="60" id="idea60" data-nb-words="86" data-nb-chars="542">„Tak jste viděli mužný sport a&nbsp;zlatou českou mládež, doufám, že&nbsp;se&nbsp;vám to&nbsp;líbilo. Je&nbsp;dobře občas vidět něco takového, nejsme mouchy. Tak cos říkal Sudetám?“ usmál se&nbsp;na&nbsp;přítele Kopfrkingla, „vždyť my&nbsp;jsme od&nbsp;těch Sudet vlastně spolu vůbec nemluvili. Byla to&nbsp;práce,“ řekl, „ale zdařilá. Sudety už&nbsp;svobodně vydechly,“ trochu ztišil hlas, neboť právě míjeli nějaké lidi, „německé právo a&nbsp;spravedlnost zvítězily, protože byly neseny čistým silným duchem. Hitler nikdy nemůže ztroskotat. Má-li v&nbsp;rukou naši budoucnost on, je&nbsp;v&nbsp;tom záruka úspěchu.“</span></p>
          <p class="chunk" data-nb-ref-number="61" data-nb-words="23" data-nb-chars="141"><span class="idea" data-nb-ref-number="61" id="idea61" data-nb-words="23" data-nb-chars="141">„Nic není v&nbsp;životě jisté,“ s&nbsp;úsměvem zakroutil pan Kopfrkingl hlavou, „budoucnost je&nbsp;vždycky nejistá. Jediné, co&nbsp;je&nbsp;v&nbsp;životě jisté, je&nbsp;smrt.“</span></p>
          <p class="chunk" data-nb-ref-number="62" data-nb-words="44" data-nb-chars="248"><span class="idea" data-nb-ref-number="62" id="idea62" data-nb-words="44" data-nb-chars="248">„Neboj se,“ řekl Willi stále ještě vlídně a&nbsp;s&nbsp;úsměvem, „Hitler musí mít úspěch, protože bojuje za&nbsp;vznešené cíle. Za&nbsp;záchranu sta milió­nů lidí z&nbsp;bídy a&nbsp;hladu a&nbsp;za spravedlivý řád, kde se&nbsp;lidé budou cítit jako v&nbsp;ráji. Zmizí křivdy, strach, utrpení…“</span></p>
          <p class="chunk" data-nb-ref-number="63" data-nb-words="86" data-nb-chars="488"><span class="idea" data-nb-ref-number="63" id="idea63" data-nb-words="86" data-nb-chars="488">„To je&nbsp;možné jen po&nbsp;smrti,“ usmál se&nbsp;pan Kopfrkingl a&nbsp;lehce mávl rukou, „jen po&nbsp;smrti v&nbsp;životě věčném. Když se&nbsp;už&nbsp;člověk dál nepřevtělí, ale dojde cíle. Dál se&nbsp;už&nbsp;nepřevtělí, dojde cíle leda nějaký faraón, světec, dalajláma…“ pan Kopfrkingl se&nbsp;usmál, „na zemi v&nbsp;tomhle vtělení to&nbsp;možné není. V&nbsp;tomhle životě můžeme utrpení jen omezovat, <em>zkracovat,</em> nic víc. Prach jsme a&nbsp;v&nbsp;prach se&nbsp;obrátíme,“ usmál se&nbsp;na&nbsp;nějakou ženu, kterou právě míjeli, „všiml sis té&nbsp;mladé růžolící dívky, co&nbsp;tam byla…“</span></p>
          <p class="chunk" data-nb-ref-number="64" data-nb-words="65" data-nb-chars="367"><span class="idea" data-nb-ref-number="64" id="idea64" data-nb-words="65" data-nb-chars="367">„Však jde o&nbsp;život věčný,“ přerušil ho&nbsp;Willi teď už&nbsp;trochu rázně, „o věčný život našeho národa. O&nbsp;věčnou německou říši, povolanou k&nbsp;tomu, aby spasila lidstvo a&nbsp;nastolila nový, šťastný řád. Dnes rozhodujeme o&nbsp;šťastném osudu Evropy a&nbsp;nevím, komu by&nbsp;to&nbsp;mohlo být jedno. Německým otcům a&nbsp;matkám rozhodně ne,“ ohlédl se&nbsp;po&nbsp;Milim, který šel pomalu za&nbsp;nimi s&nbsp;letáčkem v&nbsp;ruce.</span></p>
          <p class="chunk" data-nb-ref-number="65" data-nb-words="11" data-nb-chars="58"><span class="idea" data-nb-ref-number="65" id="idea65" data-nb-words="11" data-nb-chars="58">„Mili,“ ohlédl se&nbsp;též pan Kopfrkingl a&nbsp;pak s&nbsp;úsměvem řekl:</span></p>
          <p class="chunk" data-nb-ref-number="66" data-nb-words="5" data-nb-chars="38"><span class="idea" data-nb-ref-number="66" id="idea66" data-nb-words="5" data-nb-chars="38">„Rozhodujeme o&nbsp;šťastném osudu Evropy?“</span></p>
          <p class="chunk" data-nb-ref-number="67" data-nb-words="129" data-nb-chars="784"><span class="idea" data-nb-ref-number="67" id="idea67" data-nb-words="129" data-nb-chars="784">„Ovšem,“ řekl Willi už&nbsp;trochu popuzeně, „ty ovšem ne. Ty&nbsp;v&nbsp;sobě tu&nbsp;kapku německé krve necítíš. Pro tebe nemá význam. <em>My</em> bojujeme,“ řekl příkře, <em>„<strong>my</strong>,</em> zbabělci ne. Pro strach člověk zapomíná na&nbsp;své povinnosti… no&nbsp;ano,“ řekl rázně, když chtěl pan Kopfrkingl něco namítnout, „na <em>jiné</em> povinnosti, na&nbsp;ty&nbsp;nejvyšší. Zapomíná na&nbsp;jiné lidi, na&nbsp;národ, na&nbsp;lidstvo… Dát nějaké ženské každý pátek či&nbsp;sobotu před kremací šesták, to&nbsp;je&nbsp;snadné. Strčit sem tam něco nějakému plesnivému žebráku, to&nbsp;dokáže každý, to&nbsp;dělají i&nbsp;kurvy,“ řekl a&nbsp;trochu se&nbsp;obrátil po&nbsp;Milim. „Ale bojovat za&nbsp;štěstí a&nbsp;spravedlnost sta miliónů lidí, <em>to</em>_!_ Odstraňovat nezaměstnanost, bídu a&nbsp;potupu národa, do&nbsp;které byl vržen nepřítelem, očišťovat ho&nbsp;od&nbsp;parazitů a&nbsp;štěnic, vybojovávat mu&nbsp;životní prostor, to&nbsp;je&nbsp;něco jiného, Karl.“</span></p>
          <p class="chunk" data-nb-ref-number="68" data-nb-words="94" data-nb-chars="540"><span class="idea" data-nb-ref-number="68" id="idea68" data-nb-words="94" data-nb-chars="540">„Životní prostor,“ usmál se&nbsp;pan Kopfrkingl, „Wilhelm, já&nbsp;ti&nbsp;něco řeknu. Já&nbsp;vím dost věcí, třeba i&nbsp;to, jak se&nbsp;dělají rakve. Když takovou rakev zavřeš víkem, tvoří její průřez takový šestiúhelník, to&nbsp;je&nbsp;tvar, který člověku skýtá nejvíc místa. Má&nbsp;být dost vysoká, aby mu&nbsp;víko neleželo na&nbsp;tváři a&nbsp;na prsou, čím vyšší rakev, tím větší pohodlí. Nejlepší jsou rakve, které jsou tak prostorné, že&nbsp;by&nbsp;se&nbsp;tam vešli dva. Jediný prostor, který má&nbsp;cenu,“ usmál se&nbsp;pan Kopfrkingl, „je prostor v&nbsp;rakvi. A&nbsp;také éter, nekonečno, kam vzlétne duše,“ usmál se.</span></p>
          <p class="chunk" data-nb-ref-number="69" data-nb-words="25" data-nb-chars="132"><span class="idea" data-nb-ref-number="69" id="idea69" data-nb-words="25" data-nb-chars="132">Došli na&nbsp;křižovatku, kde jezdily elektriky a&nbsp;auta, a&nbsp;Willi se&nbsp;otočil a&nbsp;zavolal na&nbsp;Miliho, který stále šel za&nbsp;nimi s&nbsp;letáčkem v&nbsp;ruce.</span></p>
          <p class="chunk" data-nb-ref-number="70" data-nb-words="19" data-nb-chars="113"><span class="idea" data-nb-ref-number="70" id="idea70" data-nb-words="19" data-nb-chars="113">„Může z&nbsp;toho vzniknout peklo,“ řekl pan Kopfrkingl, neboť se&nbsp;mu&nbsp;zdálo, že&nbsp;Willi nápadně mlčí, „peklo. Z&nbsp;Hitlera…“</span></p>
          <p class="chunk" data-nb-ref-number="71" data-nb-words="43" data-nb-chars="263"><span class="idea" data-nb-ref-number="71" id="idea71" data-nb-words="43" data-nb-chars="263">„Proto, že&nbsp;bojuje za&nbsp;štěstí a&nbsp;spravedlnost sta miliónů lidí?“ řekl Willi ostře, „za věčný život našeho národa? Za&nbsp;lepší, šťastnější Evropu? Ovšem,“ kývl, „vznikne z&nbsp;toho peklo. Pro ty, kdo nám život upírají, berou, pro naše nepřátele. Pro slušné poctivé lidi ne.“</span></p>
          <p class="chunk" data-nb-ref-number="72" data-nb-words="24" data-nb-chars="147"><span class="idea" data-nb-ref-number="72" id="idea72" data-nb-words="24" data-nb-chars="147">Na&nbsp;křižovatce jezdily elektriky a&nbsp;auta, samá auta barevná, nejelo ani jedno zelené&nbsp;– vojenské ani trestanecké, a&nbsp;také ne&nbsp;bílé, sanitní, pro anděly.</span></p>
          <p class="chunk" data-nb-ref-number="73" data-nb-words="38" data-nb-chars="201"><span class="idea" data-nb-ref-number="73" id="idea73" data-nb-words="38" data-nb-chars="201">„Ty asi dnes,“ řekl Willi Milimu a&nbsp;pohlédl na&nbsp;letáček v&nbsp;jeho ruce, „kvůli tomu boxu ani neusneš. Není div, viděls to&nbsp;poprvé. Za&nbsp;párkrát by&nbsp;sis zvykl jako ti&nbsp;učni. Tak vy&nbsp;jste už,“ hodil hlavou, „doma.“</span></p>
          <p class="chunk" data-nb-ref-number="74" data-nb-words="30" data-nb-chars="200"><span class="idea" data-nb-ref-number="74" id="idea74" data-nb-words="30" data-nb-chars="200">Byli před domem, na&nbsp;němž vedle dveří visela cedulka MUDr. Jakuba Bettelheima, lékaře chorob kožních a&nbsp;pohlavních. U&nbsp;kraje chodníku stálo pár barevných aut, z&nbsp;nichž jedno patřilo doktoru Bettelheimovi.</span></p>
          <p class="chunk" data-nb-ref-number="75" data-nb-words="9" data-nb-chars="54"><span class="idea" data-nb-ref-number="75" id="idea75" data-nb-words="9" data-nb-chars="54">„Kde máš dnes auto?“ zeptal se&nbsp;pan Kopfrkingl Williho.</span></p>
          <p class="chunk" data-nb-ref-number="76" data-nb-words="8" data-nb-chars="48"><span class="idea" data-nb-ref-number="76" id="idea76" data-nb-words="8" data-nb-chars="48">„Má ho&nbsp;Erna,“ řekl Willi, „pojedu domů taxíkem.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./spalovac_mrtvol_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>