<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="2">
    <meta name="apple-mobile-web-app-capable" content="yes">
    <title>2</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="3">
    <link rel="prev" href="./spalovac_mrtvol_006.html">
    <link rel="next" href="./spalovac_mrtvol_008.html">
    <link rel="self" href="spalovac_mrtvol_007.html">
    <meta name="identifier" content="fuks-spalovac-mrtvol-2a2a859">
    <meta name="role" content="chapter">
  </head>
  <body data-nb-words="3531" data-nb-chars="20746" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./spalovac_mrtvol_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">2</span></h1>
        <p class="chunk" data-nb-ref-number="2" id="chunk2" data-nb-words="54" data-nb-chars="313"><span class="idea" data-nb-ref-number="2" id="idea2" data-nb-words="54" data-nb-chars="313">V&nbsp;dřevěné pokladně u&nbsp;stanu seděl starší tlustší mužík v&nbsp;bílém tvrdém límci a&nbsp;červeném motýlku a&nbsp;prodával lístky. Vchod do&nbsp;stanu byl zakryt rudým závěsem s&nbsp;třásněmi a&nbsp;stál před ním hlouček lidí, který zřejmě čekal, až&nbsp;bude vpuštěn. Pan Kopfrkingl koupil v&nbsp;dřevěné pokladně lístky a&nbsp;pak popošel s&nbsp;drahými k&nbsp;hloučku.</span></p>
        <p class="chunk" data-nb-ref-number="3" id="chunk3" data-nb-words="30" data-nb-chars="170"><span class="idea" data-nb-ref-number="3" id="idea3" data-nb-words="30" data-nb-chars="170">„To bude něco hroznýho?“ zeptal se&nbsp;Mili nejistě, hledě na&nbsp;stan, na&nbsp;malované kostlivce na&nbsp;stěně a&nbsp;na vchod s&nbsp;rudým závěsem s&nbsp;třásněmi, a&nbsp;pan Kopfrkingl smutně kývl hlavou.</span></p>
        <p class="chunk" data-nb-ref-number="4" id="chunk4" data-nb-words="25" data-nb-chars="149"><span class="idea" data-nb-ref-number="4" id="idea4" data-nb-words="25" data-nb-chars="149">„Utrpení,“ řekl tiše chlapci, „ale utrpení, proti němuž má&nbsp;už&nbsp;dnes člověk zbraň. Přece by&nbsp;ses nebál,“ řekl, „vždyť je&nbsp;to&nbsp;jen taková pouťová atrakce.“</span></p>
        <p class="chunk" data-nb-ref-number="5" id="chunk5" data-nb-words="53" data-nb-chars="336"><span class="idea" data-nb-ref-number="5" id="idea5" data-nb-words="53" data-nb-chars="336">Ze&nbsp;závěsu s&nbsp;třásněmi se&nbsp;vysunula ruka s&nbsp;velkými lesklými prsteny… chvíli nehnutě spočívala na&nbsp;rudé látce s&nbsp;prsty roztaženými, jako by&nbsp;je&nbsp;stavěla na&nbsp;odiv, pak závěs odhrnula a&nbsp;zjevila se&nbsp;starší snědá žena v&nbsp;lesklých červeno-zeleno-modrých šatech s&nbsp;velkými náušnicemi a&nbsp;korály, vypadala jako stará indiánka nebo Řekyně a&nbsp;trochu ráčkovala.</span></p>
        <p class="chunk" data-nb-ref-number="6" id="chunk6" data-nb-words="13" data-nb-chars="94"><span class="idea" data-nb-ref-number="6" id="idea6" data-nb-words="13" data-nb-chars="94">„Račte, dámy, páni, vstoupit,“ ráčkovala a&nbsp;hluboce se&nbsp;ukláněla, „též dítka, začíná prohlídka.“</span></p>
        <p class="chunk" data-nb-ref-number="7" id="chunk7" data-nb-words="17" data-nb-chars="91"><span class="idea" data-nb-ref-number="7" id="idea7" data-nb-words="17" data-nb-chars="91">„Je to&nbsp;asi paní majitelka,“ řekl pan Kopfrkingl Lakmé a&nbsp;něžně ji&nbsp;vybídl ke&nbsp;vstupu do&nbsp;stanu.</span></p>
        <p class="chunk" data-nb-ref-number="8" id="chunk8" data-nb-words="163" data-nb-chars="981"><span class="idea" data-nb-ref-number="8" id="idea8" data-nb-words="163" data-nb-chars="981">Ocitli se&nbsp;s&nbsp;ostatními diváky v&nbsp;jakési ohrádce, která zřejmě představovala lékárnu. V&nbsp;slabém žlutém světle visel erb s&nbsp;krouceným hadem, kolem byly malované regály, police a&nbsp;almary s&nbsp;hliněnými džbánky, flašemi z&nbsp;cínu a&nbsp;plechu, pozlacené krabice, soudky s&nbsp;pytlíky, na&nbsp;pultě byla obrovská kniha, váhy, vaničky, pánve, trychtýře a&nbsp;síťky. Za&nbsp;pultem stál starý vousatý muž s&nbsp;dlouhými vlasy, měl černý kabát s&nbsp;opelichanou kožešinou a&nbsp;baret, tváře červené jako růže a&nbsp;oči modré jako chrpy, v&nbsp;pootevřených ústech zuby bílé jako perly, držel váhy s&nbsp;nějakým zbožím. U&nbsp;okénka se&nbsp;skláněla nad hmoždířem žena v&nbsp;haleně a&nbsp;zástěře, pošilhávala k&nbsp;divákům. Před pultem stáli dva středně staří muži, z&nbsp;nichž jeden, velmi krásně oblečený, s&nbsp;rukavičkami a&nbsp;kloboukem s&nbsp;dlouhým pérem, pozoroval, jak lékárník váží, druhý, v&nbsp;černé ošumělé kapuci a&nbsp;kutně, držel v&nbsp;ruce peníz a&nbsp;zíral k&nbsp;ženě u&nbsp;okna. V&nbsp;pozadí mezi regály byl jakýsi výklenek, zakrytý síťkovanou záclonou, a&nbsp;za ní&nbsp;se&nbsp;rýsoval nějaký nehybný stín.</span></p>
        <p class="chunk" data-nb-ref-number="9" id="chunk9" data-nb-words="72" data-nb-chars="436"><span class="idea" data-nb-ref-number="9" id="idea9" data-nb-words="72" data-nb-chars="436">„Dámy, páni, co&nbsp;tu&nbsp;uzříte, je&nbsp;strašná věc,“ řekla majitelka rychle, ráčkujíc, „píše se&nbsp;rok 1680 a&nbsp;Prahou jde hrozná zvěst, že&nbsp;nastává velké umírání, černá smrt, lidu kruté týrání, kterému neujde žádný lidský tvor. Neboť přišlo zlé postavení hvězd a&nbsp;otrávené studně byly, to&nbsp;byla ta&nbsp;přírody a&nbsp;nepřátel lidstva lest, ale lidé ještě žili. V&nbsp;Praze se&nbsp;teprve stahuje k&nbsp;neštěstí, jsme právě v&nbsp;apatyce na&nbsp;Staroměstském náměstí.“ Pak ráčkovala:</span></p>
        <p class="chunk" data-nb-ref-number="10" id="chunk10" data-nb-words="233" data-nb-chars="1410"><span class="idea" data-nb-ref-number="10" id="idea10" data-nb-words="233" data-nb-chars="1410">„V&nbsp;regálech a&nbsp;almarách vidíte koření na&nbsp;různé nemoce a&nbsp;bolení. Tuhle račte vidět skořici, muškát, šafrán a&nbsp;soudek pepře,“ ukázala majitelka na&nbsp;misky, hrnce, džbánky a&nbsp;prsteny na&nbsp;ruce se&nbsp;jí&nbsp;leskly, „tuhle zase puškvorec, zázvor, síru a&nbsp;zuby vepře. Tuhle je&nbsp;cukr bílý, cukr černý, mýdlo benátské a&nbsp;kmín, tuhle guma, petrolej, kopr vlašský a&nbsp;flašky vín. Zde račte vidět sušené zemské žáby, kožky slepičích žaludků, vlčí játra, sloní kost a&nbsp;oči račí, tuhle v&nbsp;té krabici jsou perly, rubíny, korále, alabastr, kamenec, karmiol a&nbsp;ploutve dračí. Tuhle v&nbsp;almaře jsou oleje, suché byliny, kůry dřeva, skořepiny hlemýždě a&nbsp;chléb svatého Jána,“ ukázala na&nbsp;almaru, „tuhle amulety, ocet, kamfor a&nbsp;forma marcipána. Tuhle na&nbsp;rány a&nbsp;puchýře masti, tuhle na&nbsp;myši pasti. Tuhle kosti ze&nbsp;srdce jelena, tuhle se&nbsp;rozmarýn zelená, tuhle jsou kosti z&nbsp;mořského pavouka, tuhle…“ ukázala na&nbsp;ženu u&nbsp;okna, „apatyčka v&nbsp;jupici a&nbsp;fěrtochu jalovec roztlouká. Tuhle je&nbsp;sádlo psí, kocouří, čapí, králičí, zaječí, co&nbsp;mnohé nemoci vyléčí, tuhle sádlo medvědí, na&nbsp;co&nbsp;je&nbsp;dobré, to&nbsp;lidi ani nevědí, tuhle sádlo hadí, co&nbsp;mají děti rádi, tuhle v&nbsp;tom hrnci jsou lidské tuky, tuhle visí kus uschlé zlodějovy ruky. Na&nbsp;pultě stojí šestero vah, nápodoba nebeských drah.“ Majitelka se&nbsp;na&nbsp;chvilku odmlčela, snad aby si&nbsp;oddychla, neboť mluvila dost rychle, pak ukázala na&nbsp;vousatého muže s&nbsp;dlouhými vlasy, červenými tvářemi, modrýma očima a&nbsp;bílými zuby, a&nbsp;řekla:</span></p>
        <p class="chunk" data-nb-ref-number="11" id="chunk11" data-nb-words="252" data-nb-chars="1542"><span class="idea" data-nb-ref-number="11" id="idea11" data-nb-words="252" data-nb-chars="1542">„A&nbsp;teď, dámy, páni, vidíte apatykáře. Drží váhy, váží rozmarýn, routu, pilule z&nbsp;aloe právě, léky a&nbsp;vykuřovadla, aby se&nbsp;člověk spasil před morem hravě. A&nbsp;tuhle stojí zákazníci,“ ukázala na&nbsp;dva muže před pultem, „jdou hledat lék před strašným morem, kterému neuteče žádný, kdo je&nbsp;tvorem. Tenhle první v&nbsp;rukavičkách, černorudém aksamitu, škorních a&nbsp;<em>klobouku s&nbsp;dlouhým pérem</em>_,“_ ukázala, „je nejvyšší písař, kterému se&nbsp;vzdává čest, zrakem měří na&nbsp;pultě vah šest a&nbsp;také apatykáře měří, koupí koření, ale pak jde k&nbsp;ranhojiči, neboť před morem na&nbsp;pouštění žilou věří. Tenhle druhý vedle něho v&nbsp;černé kapuci a&nbsp;kutně,“ ukázala, „je pohodný, co&nbsp;město čistí, čeří, před morem v&nbsp;spásu lázně věří. No&nbsp;a&nbsp;támhle někdo číhá, slídí,“ ukázala na&nbsp;stín, který se&nbsp;rýsoval za&nbsp;síťkovanou záclonou ve&nbsp;výklenku, a&nbsp;křikla: „Světlo!“ Na&nbsp;záclonu bylo vrženo světlo a&nbsp;stín se&nbsp;proměnil v&nbsp;hocha v&nbsp;dlouhých světlých vlasech, zelené špičaté čepici, kožené vestě a&nbsp;červenožlutých nohavicích. V&nbsp;jedné ruce držel váhy, druhou ruku držel se&nbsp;vztyčeným ukazováčkem, vypadal jako na&nbsp;reklamě na&nbsp;kávu. Majitelka se&nbsp;hluboce uklonila a&nbsp;řekla: „Je to&nbsp;náš milý dobrý skřítek jménem Vítek, který všechno vidí. Nad městem pražským se&nbsp;stahuje k&nbsp;neštěstí, vyjdeme s&nbsp;písařem a&nbsp;pohodným z&nbsp;apatyky na&nbsp;Staroměstském náměstí, vidíte všechno jako živé. Tma.“ Světla v&nbsp;apatyce zhasla, výjev se&nbsp;ponořil do&nbsp;tmy, kdesi vzadu na&nbsp;prknech bylo slyšet pár rychlých kroků, jako když tam někdo skáče… a&nbsp;majitelka ukázala na&nbsp;jiný závěs a&nbsp;zvolala: „Tudy, račte, dámy, páni, také dítka, začíná další prohlídka.“</span></p>
        <p class="chunk" data-nb-ref-number="12" id="chunk12" data-nb-words="18" data-nb-chars="106"><span class="idea" data-nb-ref-number="12" id="idea12" data-nb-words="18" data-nb-chars="106">„To bylo vopravdu jak živý,“ řekla jedna návštěvnice <em>s</em>&nbsp;<em>dlouhým pérem na&nbsp;klobouku</em> a&nbsp;svazkem korálů na&nbsp;krku.</span></p>
        <p class="chunk" data-nb-ref-number="13" id="chunk13" data-nb-words="26" data-nb-chars="139"><span class="idea" data-nb-ref-number="13" id="idea13" data-nb-words="26" data-nb-chars="139">„Jsou to&nbsp;figury z&nbsp;vosku,“ nevrle zavrčel tlustší muž s&nbsp;holí, v&nbsp;tvrdém klobouku, který šel s&nbsp;ní, „jsou to&nbsp;figury z&nbsp;vosku, to&nbsp;je&nbsp;samozřejmý.“</span></p>
        <p class="chunk" data-nb-ref-number="14" id="chunk14" data-nb-words="14" data-nb-chars="85"><span class="idea" data-nb-ref-number="14" id="idea14" data-nb-words="14" data-nb-chars="85">Pan Kopfrkingl uchopil Lakmé pod paží a&nbsp;spolu s&nbsp;ostatními vstoupili do&nbsp;další ohrádky.</span></p>
        <p class="chunk" data-nb-ref-number="15" id="chunk15" data-nb-words="128" data-nb-chars="773"><span class="idea" data-nb-ref-number="15" id="idea15" data-nb-words="128" data-nb-chars="773">Byla to&nbsp;místnost plná knih, mis, vaniček, kotlíků, kelímků, trychtýřů, kahanů a&nbsp;křivulí, na&nbsp;stole byl glóbus s&nbsp;prstencem a&nbsp;lebkou, ale apatyka to&nbsp;nebyla. Za&nbsp;stolem seděl starý vousatý muž, ale jiný než apatykář, měl hedvábnou blůzu, baret se&nbsp;zlatou šňůrou a&nbsp;nebyl ani tak růžový jako apatykář, byl bledší, trochu sešlý nebo ustaraný, také oči neměl tak modré a&nbsp;zuby tak bílé, v&nbsp;odřené ruce držel skleněnou baňku a&nbsp;nožík. Na&nbsp;zdi visel zašlý obraz s&nbsp;dvěma trojúhelníky, hvězdami, kometami a&nbsp;spoustou čar a&nbsp;značek. Opodál stál zpola svlečený písař a&nbsp;městský pohodný, byli všelijak zkrouceni a&nbsp;zpitvořeni, byli žlutější a&nbsp;bledší než v&nbsp;apatyce, oči měli trochu vytřeštěné, šla z&nbsp;nich skoro hrůza. Za&nbsp;modře osvětleným oknem za&nbsp;jakousi síťkovanou záclonou se&nbsp;rýsoval nehybný stín.</span></p>
        <p class="chunk" data-nb-ref-number="16" id="chunk16" data-nb-words="106" data-nb-chars="639"><span class="idea" data-nb-ref-number="16" id="idea16" data-nb-words="106" data-nb-chars="639">„Ano, dámy, páni,“ křikla majitelka, „to je&nbsp;náš písař a&nbsp;pohodný, dva morem stihlí lidi, hlízy a&nbsp;pryskýře na&nbsp;jejich tělech, bolest pod paží, za&nbsp;uchem a&nbsp;horečky každý na&nbsp;nich vidí. Trefil je&nbsp;krutý mor, velké umírání, kterému neujde žádný tvor, zvoní hrany. Užívali z&nbsp;jalovce oleje, ale kdo jim víru v&nbsp;zdraví do&nbsp;srdce naleje? Vykuřovali příbytek kadidlem, rozmarýnem, ohněm ze&nbsp;sosnového dříví, jedli strouhanou kost slona, perly, rubíny, nepomohlo, tělo je&nbsp;bolí, mor je&nbsp;křiví. Pěstili modlitby, posty, pokání, ale přece jim hrozí časné skonání a&nbsp;to je&nbsp;k&nbsp;lékařovi dohání. Dámy, páni, jsme u&nbsp;lékaře na&nbsp;Starém Městě pražském, na&nbsp;rynku Vlašském…“</span></p>
        <p class="chunk" data-nb-ref-number="17" id="chunk17" data-nb-words="27" data-nb-chars="142"><span class="idea" data-nb-ref-number="17" id="idea17" data-nb-words="27" data-nb-chars="142">„To je&nbsp;jak na&nbsp;divadle,“ řekla návštěvnice s&nbsp;pérem na&nbsp;klobouku, vzrušeně hledíc na&nbsp;výjev, a&nbsp;tlustý muž s&nbsp;holí a&nbsp;v&nbsp;tvrdém klobouku do&nbsp;ní&nbsp;strčil.</span></p>
        <p class="chunk" data-nb-ref-number="18" id="chunk18" data-nb-words="16" data-nb-chars="99"><span class="idea" data-nb-ref-number="18" id="idea18" data-nb-words="16" data-nb-chars="99">„Není to&nbsp;divadlo,“ řekl nevrle a&nbsp;sebejistě, „je to&nbsp;panoptikum. Všechno z&nbsp;vosku,“ prudce sekl rukou.</span></p>
        <p class="chunk" data-nb-ref-number="19" id="chunk19" data-nb-words="16" data-nb-chars="85"><span class="idea" data-nb-ref-number="19" id="idea19" data-nb-words="16" data-nb-chars="85">Pan Kopfrkingl se&nbsp;usmál na&nbsp;Lakmé, Zinu a&nbsp;Miliho, který na&nbsp;to&nbsp;hleděl vyjeveně, a&nbsp;řekl:</span></p>
        <p class="chunk" data-nb-ref-number="20" id="chunk20" data-nb-words="25" data-nb-chars="120"><span class="idea" data-nb-ref-number="20" id="idea20" data-nb-words="25" data-nb-chars="120">„Kdyby to&nbsp;tak viděl náš dobrý doktor Bettelheim z&nbsp;domu, co&nbsp;by&nbsp;tomu asi říkal? Ten by&nbsp;si&nbsp;s&nbsp;tím dnes věděl rady. Ten ano.“</span></p>
        <p class="chunk" data-nb-ref-number="21" id="chunk21" data-nb-words="239" data-nb-chars="1448"><span class="idea" data-nb-ref-number="21" id="idea21" data-nb-words="239" data-nb-chars="1448">„Dámy, páni,“ pokračovala majitelka rychle, ráčkujíc, „vizte, čím vznikal mor, jak lidi tenkrát věřili, když hroznou černou smrt větřili. Učené knihy psaly, že&nbsp;ze&nbsp;zlého postavení hvězd a&nbsp;otrávených studní, to&nbsp;byla ta&nbsp;nebes a&nbsp;travičů lest. Medikus prohlédl písaře a&nbsp;pohodného,“ ukázala, „předepsal jim čichat k&nbsp;myrtě, routě, majoráně, do&nbsp;lázní jíti a&nbsp;tam se&nbsp;růžovou vodou, kamforem a&nbsp;octem mýti. A&nbsp;dál vykuřovat příbytek a&nbsp;držet modlitby a&nbsp;posty, neboť to&nbsp;strhne nákazu a&nbsp;všechny moru mosty. Také jíst citróny a&nbsp;všechno kyselé, neboť to&nbsp;vyhání mor z&nbsp;postele. Tímto nožem,“ majitelka ukázala na&nbsp;nožík, který držel lékař v&nbsp;ruce, a&nbsp;na její ruce se&nbsp;blýskaly prsteny, „správnou jemnou silou, doktor nemocným nešťastníkům pustí žilou. No&nbsp;a&nbsp;tuhle za&nbsp;oknem jako živý… světlo,“ křikla a&nbsp;světlo ozářilo modré okno se&nbsp;síťkovanou záclonou, kde se&nbsp;ze&nbsp;stínu stal chlapec v&nbsp;čepici, vestě a&nbsp;nohavicích, „tvář k&nbsp;úsměvu náš skřítek Vítek křiví. Vše pozoruje, sleduje, měří čas v&nbsp;přesýpacích hodinách,“ ukázala s&nbsp;hlubokou úklonou na&nbsp;ruce chlapce, v&nbsp;nichž teď držel přesýpací hodiny a&nbsp;vypadal jak z&nbsp;reklamy na&nbsp;čaj, „měří v&nbsp;hodinách, jak ještě smrt dlouho bude řádit v&nbsp;rodinách. A&nbsp;kam ti&nbsp;dva nešťastníci teď půjdou, až&nbsp;ordinaci medika vyprázdní? Do&nbsp;lázní! Dámy, páni, též dítka, račte jít vedle, bude nová prohlídka. Tma,“ tleskla do&nbsp;dlaně. Světlo zhaslo v&nbsp;ordinaci medika, vzadu ve&nbsp;tmě na&nbsp;prknech bylo slyšet rychlé kroky, skoky, a&nbsp;všichni přistoupili k&nbsp;dalšímu závěsu.</span></p>
        <p class="chunk" data-nb-ref-number="22" id="chunk22" data-nb-words="19" data-nb-chars="111"><span class="idea" data-nb-ref-number="22" id="idea22" data-nb-words="19" data-nb-chars="111">„Do lázní,“ zvolala návštěvnice s&nbsp;pérem na&nbsp;klobouku, točíc se&nbsp;po&nbsp;lidech, „jestlipak tam bude taky voda a&nbsp;pára.“</span></p>
        <p class="chunk" data-nb-ref-number="23" id="chunk23" data-nb-words="29" data-nb-chars="150"><span class="idea" data-nb-ref-number="23" id="idea23" data-nb-words="29" data-nb-chars="150">„Nebuď blbá,“ osopil se&nbsp;na&nbsp;ni&nbsp;tlustý, který ji&nbsp;provázel, a&nbsp;strčil do&nbsp;ní, „koukej se&nbsp;a&nbsp;mlč, nejseš v&nbsp;prádelně. Seš v&nbsp;panoptiku, všechno je&nbsp;tu&nbsp;z&nbsp;vosku.“</span></p>
        <p class="chunk" data-nb-ref-number="24" id="chunk24" data-nb-words="114" data-nb-chars="647"><span class="idea" data-nb-ref-number="24" id="idea24" data-nb-words="114" data-nb-chars="647">Prošli pod závěsem a&nbsp;ocitli se&nbsp;v&nbsp;kumbálu s&nbsp;dřevěnými umyvadly, škopky, káděmi, vanami a&nbsp;vědry. Ve&nbsp;vanách seděli dva lidé, byl to&nbsp;písař a&nbsp;pohodný, teď už&nbsp;byli smrtelně bledí, měli pootevřená ústa a&nbsp;vytřeštěně zírali na&nbsp;diváky, šla z&nbsp;nich hrůza. Z&nbsp;kádě vykukovala hlava nějaké ženy, oči měla obrácené ke&nbsp;stropu, jako by&nbsp;se&nbsp;modlila. Za&nbsp;kádí stál mírně sehnut růžolící mladík a&nbsp;myl ženě hlavu kartáčem. U&nbsp;okna stála tlustá ženská v&nbsp;haleně, zástěře a&nbsp;čepci s&nbsp;vědrem v&nbsp;ruce, za&nbsp;síťkovanou záclonou v&nbsp;polotmě se&nbsp;rýsoval stín, byl to&nbsp;zřejmě chlapec skřítek Vítek. Rozkročen ukazoval rozpaženýma rukama na&nbsp;lidi ve&nbsp;vanách a&nbsp;smál se&nbsp;jako na&nbsp;reklamě na&nbsp;mýdlo.</span></p>
        <p class="chunk" data-nb-ref-number="25" id="chunk25" data-nb-words="37" data-nb-chars="221"><span class="idea" data-nb-ref-number="25" id="idea25" data-nb-words="37" data-nb-chars="221">„Koupelna,“ usmál se&nbsp;pan Kopfrkingl na&nbsp;Lakmé, Zinu a&nbsp;Miliho, „staré lázně. Oč&nbsp;je&nbsp;ta&nbsp;naše koupelna v&nbsp;tom našem bytě nádhernější. Ta&nbsp;naše krásná líbezná koupelna se&nbsp;zrcadlem, vanou, ventilátorem a&nbsp;motýlem na&nbsp;zdi,“ usmál se.</span></p>
        <p class="chunk" data-nb-ref-number="26" id="chunk26" data-nb-words="263" data-nb-chars="1472"><span class="idea" data-nb-ref-number="26" id="idea26" data-nb-words="263" data-nb-chars="1472">„Jsme v&nbsp;lázních Na&nbsp;Františku poblíž domku rasa,“ ráčkovala rychle majitelka, „chodí sem hosti, aby měli čisté tělo a&nbsp;kvetla jejich krása. Tenhle člověk, to&nbsp;je,“ ukázala na&nbsp;mladíka za&nbsp;hlavou ženy v&nbsp;kádi, „paknecht, lazebník a&nbsp;zuvač, je&nbsp;také holič, ranhojič a&nbsp;městský trubač. Jeho děd byl svícník, lil svíce z&nbsp;vosku a&nbsp;loje, pak vzal boty kordovanské a&nbsp;šel do&nbsp;boje, jeho otec byl šlejfíř, co&nbsp;brousí, dělal též hrnce a&nbsp;měl dlouhé fousy. Ta&nbsp;žena v&nbsp;jupici, zástěře, fěrtochu se&nbsp;škopkem je&nbsp;hlídačka šatů, utěračka, pomáhačka a&nbsp;služka, bývala kdysi také leckterého návštěvníka družka. Ta&nbsp;žena v&nbsp;kádi je&nbsp;choť, která utekla muži bradýři a&nbsp;jednou za&nbsp;to&nbsp;stála na&nbsp;rynku v&nbsp;pranýři, teď se&nbsp;šlechtí v&nbsp;lázni ve&nbsp;strachu a&nbsp;bázni. A&nbsp;tuhle v&nbsp;těch vanách jste už&nbsp;našeho nešťastného písaře a&nbsp;pohodného poznali, co&nbsp;k&nbsp;moru u&nbsp;medika se&nbsp;doznali. Teď se&nbsp;koupou v&nbsp;růžové vodě, kamforu a&nbsp;octu a&nbsp;nic nešťastníci neprosí o&nbsp;bývalou poctu. A&nbsp;kdo je&nbsp;to&nbsp;tuhle v&nbsp;okně a&nbsp;všechno vidí? Světlo,“ křikla majitelka, a&nbsp;když světlo ozářilo hocha za&nbsp;síťkovanou záclonou, který rozkročen ukazoval na&nbsp;lidi ve&nbsp;vanách a&nbsp;smál se, uklonila se&nbsp;hluboce a&nbsp;řekla: „To je&nbsp;náš skřítek, nejlepší z&nbsp;lidí. Tvář úsměvem křiví a&nbsp;je jak živý. Rád by&nbsp;nešťastným pomohl, <em>dobrý,</em> kdyby nebyl tak <em>chudý.</em> A&nbsp;teď, dámy, páni, vizte, jak se&nbsp;krutý život konci chýlí, neb život je&nbsp;jak býlí. Za&nbsp;mnou stále, račte dále. Tma,“ tleskla. Výjev v&nbsp;lázni se&nbsp;potopil do&nbsp;tmy, vzadu na&nbsp;prknech se&nbsp;ozvaly rychlé skoky, kroky… a&nbsp;všichni prošli dalším závěsem.</span></p>
        <p class="chunk" data-nb-ref-number="27" id="chunk27" data-nb-words="78" data-nb-chars="466"><span class="idea" data-nb-ref-number="27" id="idea27" data-nb-words="78" data-nb-chars="466">Ocitli se&nbsp;v&nbsp;úplné tmě, ale trvalo to&nbsp;jen chvilku. Ze&nbsp;stropu vyrazilo světlo, několik žen v&nbsp;hloučku diváků vykřiklo, návštěvnice s&nbsp;pérem na&nbsp;klobouku křikla „hrůza“, pan Kopfrkingl se&nbsp;smutným úsměvem stiskl Lakmé a&nbsp;trochu se&nbsp;pootočil po&nbsp;Zině a&nbsp;Milim. Před diváky, obehnán černým síťkovaným pozadím, <em>visel oběšený pohodný na&nbsp;skobě.</em> Měl černou kapuci a&nbsp;<strong>kutnu,</strong> svěšené ruce a&nbsp;nohy, tvář žlutou, vyplazený jazyk a&nbsp;vypouklé oči, provaz, na&nbsp;němž visel, se&nbsp;s&nbsp;ním mírně točil.</span></p>
        <p class="chunk" data-nb-ref-number="28" id="chunk28" data-nb-words="51" data-nb-chars="291"><span class="idea" data-nb-ref-number="28" id="idea28" data-nb-words="51" data-nb-chars="291">„Ano,“ křikla majitelka a&nbsp;blýskla prsteny na&nbsp;ruce, „oběsil se&nbsp;náš nešťastný pohodný, neb při vší hrůze, strachu z&nbsp;moru to&nbsp;byl člověk rozhodný. Nechtěl, by&nbsp;se&nbsp;trápil, týral, nakazil dále, svůj život radši uťal nenadále, jeho tělo tady na&nbsp;té&nbsp;skobě mrtvé visí a&nbsp;už nikdo na&nbsp;světě ho&nbsp;nevzkřísí.“</span></p>
        <p class="chunk" data-nb-ref-number="29" id="chunk29" data-nb-words="32" data-nb-chars="196"><span class="idea" data-nb-ref-number="29" id="idea29" data-nb-words="32" data-nb-chars="196">„Jako živej“ vzrušeně třásla hlavou návštěvnice s&nbsp;pérem, které se&nbsp;chvělo, „jako živej,“ a&nbsp;tlustý vzdychl a&nbsp;vztekle zavrčel: „Mrtvej, ty! Je&nbsp;oběšenej, slyšelas to. Jsme v&nbsp;panoptiku, je&nbsp;to&nbsp;z&nbsp;vosku.“</span></p>
        <p class="chunk" data-nb-ref-number="30" id="chunk30" data-nb-words="161" data-nb-chars="949"><span class="idea" data-nb-ref-number="30" id="idea30" data-nb-words="161" data-nb-chars="949">„Sejmuli ho,“ <em>ráčkovala</em> majitelka rychle, „za městem na&nbsp;krchově svatého Rocha ve&nbsp;veřejném morovém hrobě zakopali a&nbsp;hrob vápnem proti nákaze polévali. Světlo,“ křikla, a&nbsp;světlo osvětlilo na&nbsp;pozadí síťkované tmy chlapce, který tam stál v&nbsp;čepici, blůze a&nbsp;nohavicích, z&nbsp;profilu, s&nbsp;jednou nohou vykročenou, jako by&nbsp;nastupoval pochod, a&nbsp;v&nbsp;ruce držel tyč s&nbsp;křížkem, vypadal jako z&nbsp;reklamy na&nbsp;dobrou obuv nebo gatě. „Náš milý skřítek pohřbívá,“ řekla majitelka a&nbsp;hluboce se&nbsp;uklonila, „je v&nbsp;obličeji celý smutný, červený a&nbsp;rudý, chce pomoct chudákům, ale když chudák je&nbsp;sám tak chudý, nemůže si&nbsp;ani hrát a&nbsp;zaskotačit jako vaše dítka, pro něho na&nbsp;tom božím světě nekvetou kvítka, nemá ani boty… Dámy, páni, dále račte jíti, abyste viděli, co&nbsp;zmůže smrti žití…“ a&nbsp;majitelka popošla k&nbsp;dalšímu závěsu, oběšenec a&nbsp;hoch zmizeli ve&nbsp;tmě, kdesi vzadu na&nbsp;prknech se&nbsp;ozvaly rychlé skoky, kroky… a&nbsp;k&nbsp;závěsu popošli i&nbsp;diváci a&nbsp;žena s&nbsp;pérem zvolala, otáčejíc se&nbsp;k&nbsp;hloučku:</span></p>
        <p class="chunk" data-nb-ref-number="31" id="chunk31" data-nb-words="40" data-nb-chars="215"><span class="idea" data-nb-ref-number="31" id="idea31" data-nb-words="40" data-nb-chars="215">„Co zmůže smrti žití, to&nbsp;bude něco ještě hroznějšího, já&nbsp;se&nbsp;třesu. Co&nbsp;je&nbsp;to&nbsp;vždycky slyšet vzadu, když je&nbsp;tma, za&nbsp;ten rámus? Jako by&nbsp;tam někdo skákal. Prosím tě,“ řekla tlustému s&nbsp;holí, „spadne ti&nbsp;ten tvůj klobouk.“</span></p>
        <p class="chunk" data-nb-ref-number="32" id="chunk32" data-nb-words="53" data-nb-chars="281"><span class="idea" data-nb-ref-number="32" id="idea32" data-nb-words="53" data-nb-chars="281">„Nemluv, seš blázen,“ osopil se&nbsp;na&nbsp;ni&nbsp;tlustý, „děláš, jako bys byla v&nbsp;nějaký katovně, kdo by&nbsp;tam skákal, seš v&nbsp;panoptiku! No,“ houkl na&nbsp;ni, „kdo by&nbsp;tam vzadu na&nbsp;prknech skákal, to&nbsp;tady je&nbsp;všechno z&nbsp;vosku. Lez…“ strčil do&nbsp;ní&nbsp;a&nbsp;poupravil si&nbsp;tvrdý klobouk. Ocitli se&nbsp;v&nbsp;nové přihrádce.</span></p>
        <p class="chunk" data-nb-ref-number="33" id="chunk33" data-nb-words="66" data-nb-chars="358"><span class="idea" data-nb-ref-number="33" id="idea33" data-nb-words="66" data-nb-chars="358">Byla to&nbsp;nějaká chodba, síň či&nbsp;sklep s&nbsp;dveřmi se&nbsp;síťkovanou záclonou, na&nbsp;zemi byly dlažky, stály tam černé stoly a&nbsp;truhly a&nbsp;mezi nimi… mezi nimi stál bledý zpitvořený písař v&nbsp;klobouku s&nbsp;dlouhým pérem a&nbsp;vysokých botách, <em>v</em>&nbsp;<em>rukou svíral nějakou tyč nebo hůl a&nbsp;vší silou ji&nbsp;napřahoval na&nbsp;menší dívku, která klesala na&nbsp;jedno koleno a&nbsp;zoufale si&nbsp;kryla hlavu a&nbsp;tvář.</em></span></p>
        <p class="chunk" data-nb-ref-number="34" id="chunk34" data-nb-words="24" data-nb-chars="135"><span class="idea" data-nb-ref-number="34" id="idea34" data-nb-words="24" data-nb-chars="135">„To jsem věděla, márnice,“ vyjekla návštěvnice a&nbsp;péro na&nbsp;klobouku se&nbsp;jí&nbsp;zachvělo, a&nbsp;tlustý s&nbsp;holí zuřivě zatřásl hlavou a&nbsp;strčil do&nbsp;ní.</span></p>
        <p class="chunk" data-nb-ref-number="35" id="chunk35" data-nb-words="31" data-nb-chars="174"><span class="idea" data-nb-ref-number="35" id="idea35" data-nb-words="31" data-nb-chars="174">„Čerta jsi věděla,“ zasípal vztekle, „seš blbá. To&nbsp;není márnice, to&nbsp;je&nbsp;panoptikum, je&nbsp;to&nbsp;tu&nbsp;z&nbsp;vosku. Říkám ti&nbsp;to&nbsp;posté a&nbsp;už naposled. Koukej a&nbsp;netlachej, nebo…“ pozdvihl hůl.</span></p>
        <p class="chunk" data-nb-ref-number="36" id="chunk36" data-nb-words="166" data-nb-chars="1002"><span class="idea" data-nb-ref-number="36" id="idea36" data-nb-words="166" data-nb-chars="1002">„Poznáváte písaře,“ ráčkovala majitelka rychle a&nbsp;prsteny na&nbsp;ruce a&nbsp;korále i&nbsp;náušnice se&nbsp;jí&nbsp;leskly, „je to&nbsp;k&nbsp;nevíře, co&nbsp;nedokáže ani zvíře. Nešťastný písař je&nbsp;rozkročený, drží tyč, chce děvče ubíti, aby nešířila mor a&nbsp;mohla klidně umříti. Aby nebyla pomocnice ďábla a&nbsp;nepoutal ji&nbsp;zlý duch, ale její dobrou duši radši vzal do&nbsp;ráje pánbůh. Podaří se&nbsp;písaři jeho dílo, nebo je&nbsp;v&nbsp;osudu Nadi, dívky, žíti? Jistě, dobré dámy, páni, chcete pro naše chudáky zdraví, radost, kvítí. A&nbsp;proto ať&nbsp;se&nbsp;zjeví náš šťastný dobrý skřítek, jmenuje se&nbsp;Vítek… světlo,“ tleskla komediantka do&nbsp;dlaní a&nbsp;hluboce se&nbsp;uklonila, „tak světlo…“ křikla znovu, neboť bylo slyšet jen cvaknutí, ale světlo se&nbsp;nerozsvítilo, pak však přece, uklonila se&nbsp;znovu hluboce a&nbsp;před diváky se&nbsp;za&nbsp;síťkovanou záclonou dveří objevil hoch. S&nbsp;nakloněnou hlavou a&nbsp;lehce pokrčenou nohou, u&nbsp;níž ležel nějaký dětský balón, se&nbsp;šibalsky usmíval, jednou rukou hrozil písaři, v&nbsp;druhé držel pestře zmalovanou misku, vypadal jak z&nbsp;barevné reklamy z&nbsp;hráčského krámu.</span></p>
        <p class="chunk" data-nb-ref-number="37" id="chunk37" data-nb-words="131" data-nb-chars="790"><span class="idea" data-nb-ref-number="37" id="idea37" data-nb-words="131" data-nb-chars="790">„Vážení, vážené, viděli jste kruté rány moru, černou smrt v&nbsp;Praze 1680 čili velké umírání,“ ráčkovala majitelka, „těla hrozné skonávání. Co&nbsp;uvidíte dál, jsou kosti z&nbsp;krchova svatého Rocha, kde smrt na&nbsp;morových nešťastnících se&nbsp;kochá. Ale dřív, než kosti uvidíte, jistě budete rádi, když Vítek zachrání život milé Nadi. Vážení, vážené, teď přijde vrchol díla, objeví se&nbsp;dobrá víla a&nbsp;zázrakem moci zbaví skřítka zlé moci. Oživí našeho skřítka, figurínu z&nbsp;vosku, je&nbsp;to&nbsp;chudák chudá, nemůže si&nbsp;ani hrát a&nbsp;skotačit jako vaše dítka, na&nbsp;světě má&nbsp;jen bídu a&nbsp;nekvetou mu&nbsp;kvítka, nemá ani boty… uvidíte šťastnou živou sošku, když mu&nbsp;na&nbsp;naše chudáky z&nbsp;moru přispějete trošku, neboť slovutné a&nbsp;slovutní jsou lidé šlechetní…“ A&nbsp;komediantka přistoupila k&nbsp;chlapci, vztáhla nad ním ruce s&nbsp;prsteny a&nbsp;křikla:</span></p>
        <p class="chunk" data-nb-ref-number="38" id="chunk38" data-nb-words="81" data-nb-chars="475"><span class="idea" data-nb-ref-number="38" id="idea38" data-nb-words="81" data-nb-chars="475">„Čáry máry, nebuď divý, milý Vítku, staň se&nbsp;živý. Popros naše milé hosty vlídné o&nbsp;penízek pro naše smutné bídné. Popros o&nbsp;penízek na&nbsp;kabátek a&nbsp;botičky, hosti jistě vlídně ráčí dáti, abys také ty&nbsp;si&nbsp;moh na&nbsp;sluníčku hráti a&nbsp;se radovati,“ a&nbsp;komediantka se&nbsp;hluboce uklonila a&nbsp;dotkla se&nbsp;prstem chlapcovy čepice a&nbsp;pak několik žen v&nbsp;hloučku diváků vy­křiklo. Vosková figurka hocha zamrkala očima, zahýbala ústy, pohnula se&nbsp;a&nbsp;oživla. S&nbsp;úklonou a&nbsp;úsměvem nastavil hoch barevnou misku…</span></p>
        <p class="chunk" data-nb-ref-number="39" id="chunk39" data-nb-words="45" data-nb-chars="224"><span class="idea" data-nb-ref-number="39" id="idea39" data-nb-words="45" data-nb-chars="224">„Vždyť to&nbsp;není panoptikum,“ křikla návštěvnice s&nbsp;pérem na&nbsp;tlustého s&nbsp;holí a&nbsp;chytila se&nbsp;za&nbsp;korále, „cos mlel, že&nbsp;je&nbsp;to&nbsp;všechno z&nbsp;vosku. Vždyť koukni, že&nbsp;se&nbsp;hejbe, co&nbsp;to&nbsp;máš v&nbsp;mozku. Bože, on&nbsp;má&nbsp;míč, já&nbsp;jsem z&nbsp;toho celá pryč…“</span></p>
        <p class="chunk" data-nb-ref-number="40" id="chunk40" data-nb-words="20" data-nb-chars="120"><span class="idea" data-nb-ref-number="40" id="idea40" data-nb-words="20" data-nb-chars="120">Tlustý zachroptěl a&nbsp;náhle zdvihl hůl, návštěvnice vykřikla, chytila se&nbsp;za&nbsp;korále a&nbsp;za klobouk s&nbsp;pérem a&nbsp;prchala závěsem.</span></p>
        <p class="chunk" data-nb-ref-number="41" id="chunk41" data-nb-words="21" data-nb-chars="117"><span class="idea" data-nb-ref-number="41" id="idea41" data-nb-words="21" data-nb-chars="117">„Asi se&nbsp;zbláznila,“ řekl muž omluvně ostatním, pln vzteku, „je blbá. Tohle mi&nbsp;dělá pořád. Už&nbsp;s&nbsp;ní radši nikam nejdu.“</span></p>
        <p class="chunk" data-nb-ref-number="42" id="chunk42" data-nb-words="35" data-nb-chars="225"><span class="idea" data-nb-ref-number="42" id="idea42" data-nb-words="35" data-nb-chars="225">Komediantka rychle poděkovala hostům za&nbsp;příspěvek, přála jim šťastnou cestu a&nbsp;odsunula závěs, aby mohli do&nbsp;poslední ohrádky, kde na&nbsp;pozadí černého papíru stálo několik bídných koster a&nbsp;na zemi ležely zpřetrhané korále a&nbsp;péro.</span></p>
        <p class="chunk" data-nb-ref-number="43" id="chunk43" data-nb-words="9" data-nb-chars="49"><span class="idea" data-nb-ref-number="43" id="idea43" data-nb-words="9" data-nb-chars="49">„Co se&nbsp;té&nbsp;paní stalo?“ vyhrkl Mili, „ona utekla?“</span></p>
        <p class="chunk" data-nb-ref-number="44" id="chunk44" data-nb-words="15" data-nb-chars="87"><span class="idea" data-nb-ref-number="44" id="idea44" data-nb-words="15" data-nb-chars="87">„Utekla,“ řekl pan Kopfrkingl se&nbsp;smutným pohledem na&nbsp;kostry, „asi to&nbsp;byl pro ni&nbsp;otřes.“</span></p>
        <p class="chunk" data-nb-ref-number="45" id="chunk45" data-nb-words="19" data-nb-chars="112"><span class="idea" data-nb-ref-number="45" id="idea45" data-nb-words="19" data-nb-chars="112">„Ten chlapec skřítek je&nbsp;tu&nbsp;zaměstnaný?“ zeptal se&nbsp;Mili. „Je to&nbsp;asi vnuk té&nbsp;paní majitelky,“ kývl pan Kopfrkingl.</span></p>
        <p class="chunk" data-nb-ref-number="46" id="chunk46" data-nb-words="113" data-nb-chars="660"><span class="idea" data-nb-ref-number="46" id="idea46" data-nb-words="113" data-nb-chars="660">„Chudák žena,“ řekl pan Kopfrkingl, když vyšli ze&nbsp;stanu do&nbsp;svěžího nedělního odpoledne, a&nbsp;trochu se&nbsp;otočil, před stanem stál tlustý s&nbsp;holí, klobouk držel v&nbsp;ruce a&nbsp;kapesníkem si&nbsp;vztekle otíral čelo, „chudák žena, ale snad to&nbsp;nebude vážné. Vždyť to&nbsp;bylo jen panoptikum, jen taková pouťová atrakce, dnešní věda ji&nbsp;z&nbsp;toho dostane. Stačilo by, aby se&nbsp;na&nbsp;ni&nbsp;podíval náš dobrý lidumil z&nbsp;domu doktor Bettelheim, a&nbsp;byla by&nbsp;zachráněna. Viděla jsi, drahá, někdy ordinaci doktora Bettelheima?“ usmál se&nbsp;na&nbsp;Lakmé, „mě tam jednou pozvali. Má&nbsp;na&nbsp;zdi krásný starý obraz, ale to&nbsp;nic… je&nbsp;to&nbsp;vskutku děsné, co&nbsp;tenkrát ti&nbsp;lidé zkusili. Proti moru byli bezmocní, byl to&nbsp;středověk.“</span></p>
        <p class="chunk" data-nb-ref-number="47" id="chunk47" data-nb-words="19" data-nb-chars="125"><span class="idea" data-nb-ref-number="47" id="idea47" data-nb-words="19" data-nb-chars="125">„Středověk, Romane,“ řekla Lakmé, když vykročili do&nbsp;ulice, „dnes lidé zkusí také. Dříve trpěli morem, dnes zase něčím jiným.“</span></p>
        <p class="chunk" data-nb-ref-number="48" id="chunk48" data-nb-words="135" data-nb-chars="805"><span class="idea" data-nb-ref-number="48" id="idea48" data-nb-words="135" data-nb-chars="805">„Ano,“ kývl pan Kopfrkingl, „dnes trpí hladem, bídou, vykořisťováním, různým pronásledováním a&nbsp;novými nemocemi, které tenkrát neznali, třeba leprou. Když si&nbsp;znovu vzpomenu na&nbsp;pana Strausse nebo i&nbsp;na některé lidi <em>od</em> <em>nás</em>,“ pan Kopfrkingl pohlédl k&nbsp;zemi, „jak trpký život mnozí prožili nebo prožívají. Je&nbsp;sice pravda, že&nbsp;všechny ty&nbsp;strasti jsou dočasné, jednou se&nbsp;z&nbsp;nich každý osvobodí, vytrhne, převtělí… vždyť ti, co&nbsp;tenkrát zemřeli na&nbsp;mor…“ pan Kopfrkingl pohlédl do&nbsp;výkladu jakési růžové cukrárny, kterou právě míjeli, „vždyť ti&nbsp;se&nbsp;z&nbsp;toho utrpení dostali také, jsou už&nbsp;dávno mrtví, proměnění, ale co&nbsp;je&nbsp;to&nbsp;platné! To&nbsp;bude jednou. Ono jde o&nbsp;to, aby strastí bylo co&nbsp;nejméně už&nbsp;teď, dokud každý právě žije tento svůj jeden vlastní život. Je&nbsp;to&nbsp;přesně tak, jak tom píše naše krásná kniha o&nbsp;Tibetu.“ Pak řekl:</span></p>
        <p class="chunk" data-nb-ref-number="49" id="chunk49" data-nb-words="163" data-nb-chars="931"><span class="idea" data-nb-ref-number="49" id="idea49" data-nb-words="163" data-nb-chars="931">„Ve středověku pohřbívali mrtvé do&nbsp;veřejných hrobů, to&nbsp;myslila do&nbsp;společných, a&nbsp;sypali je&nbsp;vápnem, aby se&nbsp;nákaza nešířila. Oč&nbsp;moudřejší by&nbsp;bylo, kdyby je&nbsp;byli spalovali. Nákaza by&nbsp;byla vyloučena a&nbsp;zmučená těla ubohých by&nbsp;se&nbsp;proměnila v&nbsp;popel mnohem dřív… Jak jsem šťasten, drahá,“ usmál se&nbsp;pan Kopfrkingl na&nbsp;Lakmé, „že vám mohu dopřát aspoň lepší bydlení, než měli tenkrát, aspoň tu&nbsp;předsíň, obývací pokoj s&nbsp;klavírem, jídelnu s&nbsp;rádiem, koupelnu, když už&nbsp;nic jiného, no, snad se&nbsp;to&nbsp;další teď trochu změní s&nbsp;tím dobrým panem Straussem. Pod záminkou mu&nbsp;dám z&nbsp;provize polovic.“ Pan Kopfrkingl se&nbsp;vlídně usmál na&nbsp;Zinu, která šla po&nbsp;jejich boku, a&nbsp;pak se&nbsp;ještě ohlédl po&nbsp;Milivoji, který teď šel velký kus za&nbsp;nimi, zdržel se&nbsp;asi u&nbsp;nějakého výkladu, snad u&nbsp;té růžové cukrárny, kolem níž před chvíli přešli. Pan Kopfrkingl se&nbsp;zastavil, i&nbsp;Lakmé a&nbsp;Zina se&nbsp;zastavily, aby na&nbsp;Miliho počkali, a&nbsp;když k&nbsp;nim Mili konečně došel, pan Kopfrkingl řekl:</span></p>
        <p class="chunk" data-nb-ref-number="50" id="chunk50" data-nb-words="27" data-nb-chars="158"><span class="idea" data-nb-ref-number="50" id="idea50" data-nb-words="27" data-nb-chars="158">„Tak co, Mili, co&nbsp;dělá synovec pana doktora Bettelheima Jan? A&nbsp;co Vojtík Prachařů ze&nbsp;třetího patra? Co?“ zeptal se&nbsp;vlídně, a&nbsp;aniž slyšel Miliho odpověď, řekl:</span></p>
        <p class="chunk" data-nb-ref-number="51" id="chunk51" data-nb-words="6" data-nb-chars="41"><span class="idea" data-nb-ref-number="51" id="idea51" data-nb-words="6" data-nb-chars="41">„Nezůstávej tak pozadu, Mili, pospěš si.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./spalovac_mrtvol_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>