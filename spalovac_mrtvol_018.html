<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="13">
    <meta name="apple-mobile-web-app-capable" content="yes">
    <title>13</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ladislav Fuks: Spalovač mrtvol">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Spalovač mrtvol">
    <meta property="og:title" content="Spalovač mrtvol">
    <meta property="og:type" content="book">
    <meta property="og:book:author" content="Ladislav Fuks">
    <meta property="twitter:title" content="Ladislav Fuks: Spalovač mrtvol">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./spalovac_mrtvol_017.html">
    <link rel="next" href="./spalovac_mrtvol_019.html">
    <meta name="nb-order" content="14">
    <link rel="self" href="spalovac_mrtvol_018.html">
    <meta name="nb-identifier" content="fuks-spalovac-mrtvol-9c51c07">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2033" data-nb-chars="11680">
    <nav role="doc-toc">
      <ul class="plain section">
        <li><a href="spalovac_mrtvol_005.html">Citát</a></li>
        <li><a href="spalovac_mrtvol_006.html">1</a></li>
        <li><a href="spalovac_mrtvol_007.html">2</a></li>
        <li><a href="spalovac_mrtvol_008.html">3</a></li>
        <li><a href="spalovac_mrtvol_009.html">4</a></li>
        <li><a href="spalovac_mrtvol_010.html">5</a></li>
        <li><a href="spalovac_mrtvol_011.html">6</a></li>
        <li><a href="spalovac_mrtvol_012.html">7</a></li>
        <li><a href="spalovac_mrtvol_013.html">8</a></li>
        <li><a href="spalovac_mrtvol_014.html">9</a></li>
        <li><a href="spalovac_mrtvol_015.html">10</a></li>
        <li><a href="spalovac_mrtvol_016.html">11</a></li>
        <li><a href="spalovac_mrtvol_017.html">12</a></li>
        <li><a href="spalovac_mrtvol_018.html">13</a></li>
        <li><a href="spalovac_mrtvol_019.html">14</a></li>
        <li><a href="spalovac_mrtvol_020.html">15</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./spalovac_mrtvol_017.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">13</span></h1>
        <section>
          <p class="chunk" data-nb-ref-number="2" data-nb-words="191" data-nb-chars="1079"><span class="idea" data-nb-ref-number="2" id="idea2" data-nb-words="191" data-nb-chars="1079">„Nemohl jsem přijít včas,“ řekl pan Kopfrkingl dost suše, ale nikoli nevlídně řediteli Srnci za&nbsp;pár dní po&nbsp;návštěvě Casina a&nbsp;rozhledny v&nbsp;ředitelně, „stalo se, co&nbsp;jsem nepředvídal. Měl jsem porady.“ Ředitel pohlédl na&nbsp;pana Kopfrkingla a&nbsp;neřekl ani slovo, v&nbsp;jeho tváři se&nbsp;nehnul ani sval, nepohnulo ani oko, pan Kopfrkingl se&nbsp;mírně uklonil a&nbsp;šel. „Ředitel,“ řekl si&nbsp;cestou do&nbsp;šatny na&nbsp;schodech, „je nesvůj, jako by&nbsp;tušil, že&nbsp;se&nbsp;kolem něho něco děje. Že&nbsp;se&nbsp;o&nbsp;něm uvažuje a&nbsp;mluví. Že&nbsp;tu&nbsp;už&nbsp;dlouho nebude. Není to&nbsp;zlý člověk,“ řekl si, „ale co&nbsp;naplat. Nelze trpět škůdce na&nbsp;takovýchhle místech. Škůdce na&nbsp;takovýchhle místech by&nbsp;přece netrpěl nikdo, je&nbsp;to&nbsp;samozřejmé, lidské. Co&nbsp;řekl o&nbsp;tom spálení Němců v&nbsp;pecích, to&nbsp;je…“ pan Kopfrkingl prudce zachvěl hlavou, přikryl si&nbsp;dlaní oči a&nbsp;pak přidal do&nbsp;kroku, aby už&nbsp;byl radši v&nbsp;šatně. Došel do&nbsp;šatny a&nbsp;převlékl se. U&nbsp;žárovišť se&nbsp;usmál na&nbsp;Zajíce a&nbsp;Berana, kteří mlčky a&nbsp;chladně sledovali teploměry, mikrofonem znělo z&nbsp;obřadní síně „Čechy krásné, Čechy mé…“ zeptal se&nbsp;jich, kde je&nbsp;pan Dvořák, a&nbsp;Zajíc hodil hlavou na&nbsp;konec chodby k&nbsp;přípravně.</span></p>
          <p class="chunk" data-nb-ref-number="3" data-nb-words="69" data-nb-chars="400"><span class="idea" data-nb-ref-number="3" id="idea3" data-nb-words="69" data-nb-chars="400">„Upravujete šaty,“ usmál se&nbsp;v&nbsp;přípravně na&nbsp;pana Dvořáka, který stál nad jednou otevřenou rakví a&nbsp;kladl na&nbsp;mrtvou kytičky, a&nbsp;pak přistoupil blíže, nahlédl a&nbsp;řekl: „Má krásné šaty, líbezná, černé hedvábné s&nbsp;límcem, ovšem. Do&nbsp;rakve si&nbsp;lidé zpravidla berou ty&nbsp;nejlepší šaty, co&nbsp;mají. Berou si&nbsp;třeba šaty, pane Dvořák, které na&nbsp;sobě měli jen párkrát v&nbsp;životě. V&nbsp;rakvi, pane Dvořák, chce být každý krásný.“</span></p>
          <p class="chunk" data-nb-ref-number="4" data-nb-words="2" data-nb-chars="9"><span class="idea" data-nb-ref-number="4" id="idea4" data-nb-words="2" data-nb-chars="9">Pak řekl:</span></p>
          <p class="chunk" data-nb-ref-number="5" data-nb-words="114" data-nb-chars="707"><span class="idea" data-nb-ref-number="5" id="idea5" data-nb-words="114" data-nb-chars="707">„Tohle je&nbsp;slečna Vomáčková. Prodávala v&nbsp;bufetu víno a&nbsp;alkohol, nešťastná slečna… Za&nbsp;chvíli přijde do&nbsp;výstavní síně, pan Pelikán ji&nbsp;odveze. Tahle rakev,“ ukázal pan Kopfrkingl na&nbsp;rakev číslo sedm, která byla zatlučená, „je zatlučená, ta&nbsp;se&nbsp;neukazuje, jde rovnou k&nbsp;obřadu, byl to&nbsp;infekční případ. Pan Kalous… Už&nbsp;skoro, pane Dvořák, nekouříte, viďte,“ pan Kopfrkingl se&nbsp;usmál a&nbsp;pohlédl na&nbsp;železnou tyč, která ležela v&nbsp;přípravně na&nbsp;zemi před výklenkem, zakrytým záclonou, „no, už&nbsp;jste si&nbsp;zvykl. Pan Pelikán přichází,“ ukázal na&nbsp;dveře, a&nbsp;když pak pan Pelikán vešel s&nbsp;vozíkem, pan Kopfrkingl ještě jednou pohlédl na&nbsp;slečnu v&nbsp;rakvi, ozdobenou kytičkami, kývl na&nbsp;pana Pelikána a&nbsp;řekl: „Můžete. Vomáčková je&nbsp;hotová…“</span></p>
          <p class="chunk" data-nb-ref-number="6" data-nb-words="11" data-nb-chars="67"><span class="idea" data-nb-ref-number="6" id="idea6" data-nb-words="11" data-nb-chars="67">Když pan Kopfrkingl odcházel z&nbsp;budovy, vylezl z&nbsp;vrátnice pan Fenek.</span></p>
          <p class="chunk" data-nb-ref-number="7" data-nb-words="22" data-nb-chars="124"><span class="idea" data-nb-ref-number="7" id="idea7" data-nb-words="22" data-nb-chars="124">„Pane Kopfrkingl,“ zdvihl své měkké zaslzené oči a&nbsp;hlas i&nbsp;ruka s&nbsp;dlouhým nehtem na&nbsp;malíčku se&nbsp;mu&nbsp;chvěly, „copak to&nbsp;morfium…“</span></p>
          <p class="chunk" data-nb-ref-number="8" data-nb-words="95" data-nb-chars="572"><span class="idea" data-nb-ref-number="8" id="idea8" data-nb-words="95" data-nb-chars="572">„Pane Fenek,“ řekl pan Kopfrkingl dost příkře a&nbsp;zastavil se, „jestli nepřestanete dotírat, hlásím věc policii. Víte, že&nbsp;se&nbsp;morfinismus trestá. Je&nbsp;to&nbsp;zvrhlost, která se&nbsp;neslučuje se&nbsp;ctí člověka. Ať&nbsp;už&nbsp;neslyším ani slovo, nebo vás dám odvést do&nbsp;blázince.“ Pak pohlédl na&nbsp;pana Fenka, který se&nbsp;skoro zapotácel, a&nbsp;řekl trochu vlídněji: „Nedám vám nic, pane Fenek, chráním vaše zdraví. Nemáte-li rozum vy, musím ho&nbsp;mít já. Nevezmu si&nbsp;vás na&nbsp;svědomí. Jsem čestný a&nbsp;zdravý člověk. Sám nepiji dokonce ani alkohol a&nbsp;nekouřím, jsem abstinent a&nbsp;vidíte, jsem živ také. Už&nbsp;neobtěžujte.“</span></p>
          <p class="chunk" data-nb-ref-number="9" data-nb-words="74" data-nb-chars="423"><span class="idea" data-nb-ref-number="9" id="idea9" data-nb-words="74" data-nb-chars="423">Pan Fenek zalezl do&nbsp;vrátnice úplně zničen. „Ejhle, vskutku,“ myslil si&nbsp;pan Kopfrkingl a&nbsp;vyšel z&nbsp;budovy na&nbsp;nádvoří, „zas jsem mu&nbsp;dal najevo trochu síly a&nbsp;zděsil se. Ejhle, vskutku, jak se&nbsp;dá&nbsp;silou, charakterem prospět lidstvu. Slabí a&nbsp;méněcenní jsou přítěží, k&nbsp;boji o&nbsp;zítřek nepřispějí.“ Ve&nbsp;vrátnici nádvoří zahlédl pana Vránu, který tam seděl, že&nbsp;měl něco s&nbsp;játry, a&nbsp;zdálo se&nbsp;mu, že&nbsp;se&nbsp;pan Vrána, když ho&nbsp;spatřil, odvrátil…</span></p>
          <p class="chunk" data-nb-ref-number="10" data-nb-words="76" data-nb-chars="442"><span class="idea" data-nb-ref-number="10" id="idea10" data-nb-words="76" data-nb-chars="442">Když přišel domů, do&nbsp;jídelny, nebeská stála u&nbsp;okna pod obrazem svatebního průvodu a&nbsp;tabulkou, nejvznešenějším jízdním řádem, jen se&nbsp;usmál na&nbsp;její černé vlasy a&nbsp;cítil přitom lítost. Pak nachytal Miliho, jak u&nbsp;malého zrcadla, které v&nbsp;jídelně viselo, honem něco schovává. Zahlédl, že&nbsp;je&nbsp;to&nbsp;fotografie, a&nbsp;tu si&nbsp;řekl, ejhle život. Nejen Zinuška a&nbsp;ten její pan Míla, ale už&nbsp;i&nbsp;Mili, no&nbsp;ovšem, děti dospívají, rostou… přistoupil k&nbsp;rádiu a&nbsp;otevřel je.</span></p>
          <p class="chunk" data-nb-ref-number="11" data-nb-words="98" data-nb-chars="553"><span class="idea" data-nb-ref-number="11" id="idea11" data-nb-words="98" data-nb-chars="553">„Chudák ten náš pan Fenek,“ řekl, „zase chtěl na&nbsp;mně morfium, je&nbsp;to&nbsp;slabý, změkčilý, vyřízený člověk… je&nbsp;to&nbsp;zvrhlost. Copak asi pan Prachař s&nbsp;tím pitím a&nbsp;ten jeho nešťastný synek Vojta, paní jsem nepotkal snad už&nbsp;rok…“ Pak se&nbsp;z&nbsp;rádia ozvala sladká kavatina Almavivy z&nbsp;Lazebníka, zpívaná pod balkónem Rosině… a&nbsp;pan Kopfrkingl se&nbsp;otočil, popošel k&nbsp;Milimu u&nbsp;malého zrcadla a&nbsp;nastavil dlaň. „Tak mi&nbsp;ukaž tu&nbsp;svou lásku,“ nastavil dlaň, „tu svou první lásku, ať&nbsp;ji&nbsp;také známe…“ Po&nbsp;malém zdráhání mu&nbsp;Mili fotku podal. Ale nebyla to&nbsp;dívka. Byl to&nbsp;řeznický učeň.</span></p>
          <p class="chunk" data-nb-ref-number="12" data-nb-words="16" data-nb-chars="83"><span class="idea" data-nb-ref-number="12" id="idea12" data-nb-words="16" data-nb-chars="83">„Je to&nbsp;ten řeznický učeň,“ zajíkl se&nbsp;Mili a&nbsp;pohlédl na&nbsp;kočku, „no ten boxer přece.“</span></p>
          <p class="chunk" data-nb-ref-number="13" data-nb-words="9" data-nb-chars="47"><span class="idea" data-nb-ref-number="13" id="idea13" data-nb-words="9" data-nb-chars="47">Po&nbsp;chvíli ticha se&nbsp;pan Kopfrkingl usmál a&nbsp;řekl:</span></p>
          <p class="chunk" data-nb-ref-number="14" data-nb-words="7" data-nb-chars="33"><span class="idea" data-nb-ref-number="14" id="idea14" data-nb-words="7" data-nb-chars="33">„Jak jsi to&nbsp;získal? Vy&nbsp;se&nbsp;znáte?“</span></p>
          <p class="chunk" data-nb-ref-number="15" data-nb-words="27" data-nb-chars="144"><span class="idea" data-nb-ref-number="15" id="idea15" data-nb-words="27" data-nb-chars="144">„Tys mě&nbsp;přece sám poslal pro program, abych věděl, <em>kdo</em> boxuje…“ řekl Mili a&nbsp;pak z&nbsp;něho vylezlo, že&nbsp;byl dvakrát v&nbsp;tom Klubu mladých, kde trénují.</span></p>
          <p class="chunk" data-nb-ref-number="16" data-nb-words="22" data-nb-chars="126"><span class="idea" data-nb-ref-number="16" id="idea16" data-nb-words="22" data-nb-chars="126">„Přece tam stálo,“ řekl Mili, „přijďte mezi nás… No&nbsp;přece na&nbsp;tom letáčku,“ řekl, „té přihlášce, co&nbsp;mi&nbsp;dal pan inženýr Reinke…“</span></p>
          <p class="chunk" data-nb-ref-number="17" data-nb-words="80" data-nb-chars="475"><span class="idea" data-nb-ref-number="17" id="idea17" data-nb-words="80" data-nb-chars="475">„Ale to&nbsp;je, Mili, skvělé, kamarádit se&nbsp;s&nbsp;boxerem,“ řekl po&nbsp;chvíli pan Kopfrkingl a&nbsp;myslil si, kamarádí s&nbsp;boxerem, snad přece nebude tak měkký, zženštilý, jak říká Willi, snad se&nbsp;z&nbsp;toho dostane, a&nbsp;nahlas řekl: „Musíš být, Mili, tvrdý, statečný, stoprocentní, máš přece německou krev. Po&nbsp;mně…“ dodal se&nbsp;staženým obočím, „po prázdninách přejdeš na&nbsp;německé gymnázium. No&nbsp;ano,“ usmál se&nbsp;na&nbsp;Lakmé, zaraženou, skleslou, a&nbsp;pak se&nbsp;opět obrátil k&nbsp;Milimu, který hleděl na&nbsp;kočku, a&nbsp;řekl:</span></p>
          <p class="chunk" data-nb-ref-number="18" data-nb-words="57" data-nb-chars="318"><span class="idea" data-nb-ref-number="18" id="idea18" data-nb-words="57" data-nb-chars="318">„Chodit s&nbsp;boxerem je&nbsp;rozhodně dobré, box je&nbsp;bojový sport, ein Wettkampf, Vůdce jej má&nbsp;za&nbsp;jeden z&nbsp;nejlepších. Jen kdyby ses, Mili, pořád tak netoulal. Neměl bys radši chodit ani k&nbsp;mostu. Ten tvůj boxer pilně trénuje?“ usmál se, vraceje chlapci fotku, a&nbsp;když Mili kývl, řekl: „Co ti&nbsp;vlastně říká, o&nbsp;čem se&nbsp;spolu bavíte…“</span></p>
          <p class="chunk" data-nb-ref-number="19" data-nb-words="108" data-nb-chars="589"><span class="idea" data-nb-ref-number="19" id="idea19" data-nb-words="108" data-nb-chars="589">A&nbsp;pak se&nbsp;s&nbsp;hrůzou dozvěděl, co&nbsp;mu&nbsp;boxer říká, o&nbsp;čem se&nbsp;spolu baví. Proč tak pilně trénuje. Proč se&nbsp;tak pilně učí boxu. Proč musí jeho rány sedět. Protože Němci vtrhli do&nbsp;naší země. Protože jsou násilníci. Protože nám vzali svobodu… A&nbsp;Mili, když to&nbsp;říkal, hleděl jako ovce, a&nbsp;hleděl na&nbsp;kočku a&nbsp;pan Kopfrkingl se&nbsp;přemohl a&nbsp;smutně potřásl hlavou. Na&nbsp;to, abych mu&nbsp;to&nbsp;osvětlil, je&nbsp;ještě čas, myslil si&nbsp;a&nbsp;hleděl na&nbsp;Miliho, brzy mu&nbsp;to&nbsp;vysvětlím, domluvím mu, přesvědčím ho. A&nbsp;šel k&nbsp;rádiu, kde právě dozpívával Almaviva svou sladkou píseň Rosině, a&nbsp;lehce odstrčil kočku, která se&nbsp;vpletla pod nohy.</span></p>
        </section>
        <section>
          <p class="chunk" data-nb-ref-number="20" data-nb-words="131" data-nb-chars="781"><span class="idea" data-nb-ref-number="20" id="idea20" data-nb-words="131" data-nb-chars="781">Před svatodušními svátky zatklo gestapo v&nbsp;krematoriu Josefa Zajíce a&nbsp;Berana, pak následoval ředitel Srnec. „Co udělalo to&nbsp;gestapo,“ řekl si&nbsp;pan Karl Kopfrkingl, člen NSDAP s&nbsp;ryze německou duší, „zdá se&nbsp;dost tvrdé. Ale nedalo se&nbsp;asi nic jiného dělat, co&nbsp;naplat. Jde přece o&nbsp;štěstí miliónů lidí. Dopouštěli bychom se&nbsp;zločinu na&nbsp;národě,“ řekl si&nbsp;pan Kopfrkingl, „zločinu na&nbsp;lidstvu, kdybychom se&nbsp;neuměli zbavit škůdců, kdybychom nečinně přihlíželi k&nbsp;jejich dílu zkázy.“ Gestapo zatklo v&nbsp;krematoriu Zajíce, Berana a&nbsp;ředitele Srnce… Mili a&nbsp;Zina jeli na&nbsp;svatodušní svátky k&nbsp;dobré tetě do&nbsp;Slatiňan, která, kdyby byla katolička, byla by&nbsp;po&nbsp;smrti světicí, byla světicí už&nbsp;teď&nbsp;– jeli k&nbsp;ní s&nbsp;kyticí lilií, a&nbsp;v&nbsp;těch dnech se&nbsp;mělo u&nbsp;pana Kopfrkingla rozhodnout o&nbsp;významné věci: o&nbsp;jeho povýšení.</span></p>
          <p class="chunk" data-nb-ref-number="21" data-nb-words="179" data-nb-chars="1040"><span class="idea" data-nb-ref-number="21" id="idea21" data-nb-words="179" data-nb-chars="1040">„Nebeská,“ řekl pan Kopfrkingl Lakmé v&nbsp;jídelně, „děti jely na&nbsp;svatodušní svátky k&nbsp;tetě do&nbsp;Slatiňan, k&nbsp;té naší dobré duši, která je&nbsp;světicí už&nbsp;teď… a&nbsp;my jsme sami. U&nbsp;nás zatkli pana Zajíce, Berana a&nbsp;ředitele Srnce… bůhsuď proč, zřejmě pro jejich nepřátelství k&nbsp;Říši, německému národu, lidstvu… Co,“ usmál se&nbsp;na&nbsp;Lakmé, která se&nbsp;zděsila, „co se&nbsp;bojíš? Že&nbsp;zatkli Zajíce, Berana a&nbsp;ředitele? Buď klidná, nic se&nbsp;jim nestane, co&nbsp;by&nbsp;se&nbsp;jim stalo, přemístí je&nbsp;jen na&nbsp;jiné pracoviště…“ Pak řekl: „Ředitelem místo pana Srnce mám být já. Mám být ředitelem, protože jsem odborník… Co, drahá, abychom, když jsme právě tak sami, se&nbsp;svátečně oblékli a&nbsp;udělali si&nbsp;takovou malou hezkou hostinu? Ovšem bez vína, jsem abstinent… a&nbsp;pak se&nbsp;vykoupeme v&nbsp;naší krásné koupelně, jak se&nbsp;sluší po&nbsp;římských hodech. Nemáme snad zároveň i&nbsp;výročí naší nebeské svatby?“ usmál se&nbsp;něžně, „nebo aspoň výročí našeho blaženého seznámení v&nbsp;zoo u&nbsp;leoparda… nemáme, dobře, ale mysleme si, že&nbsp;ano… pojď…“ Pan Kopfrkingl vzal Lakmé za&nbsp;paži a&nbsp;odvedl ji&nbsp;do&nbsp;kuchyně, aby připravili jídlo.</span></p>
          <p class="chunk" data-nb-ref-number="22" data-nb-words="48" data-nb-chars="274"><span class="idea" data-nb-ref-number="22" id="idea22" data-nb-words="48" data-nb-chars="274">Kvečeru, když bylo jídlo hotovo, vybídl pan Kopfrkingl Lakmé, aby si&nbsp;vzala tmavé hedvábné sváteční šaty s&nbsp;bílým krajkovým límečkem, a&nbsp;když si&nbsp;je&nbsp;oblékla, dovedl ji&nbsp;do&nbsp;jídelny, posadil za&nbsp;stůl, přinesl chlebíčky, mandle, kávu a&nbsp;čaj, otevřel rádio a&nbsp;pak si&nbsp;sedl ke&nbsp;stolu i&nbsp;on.</span></p>
          <p class="chunk" data-nb-ref-number="23" data-nb-words="128" data-nb-chars="716"><span class="idea" data-nb-ref-number="23" id="idea23" data-nb-words="128" data-nb-chars="716">„Slyšíš, nebeská,“ usmál se&nbsp;něžně, „to, co&nbsp;teď právě hrají, je&nbsp;sbor a&nbsp;bas z&nbsp;Donizettiho Lucie z&nbsp;Lammermooru. Je&nbsp;to&nbsp;zajímavé. Je&nbsp;to&nbsp;tak dokonale pohřební hudba, a&nbsp;přece se&nbsp;u&nbsp;nás tak málo hraje. Kdo by&nbsp;si&nbsp;ji&nbsp;u&nbsp;nás dal zahrát v&nbsp;síni, měl by&nbsp;pohřeb vskutku vzácný. Paní Strunné kdysi hráli Nedokončenou, slečně Čárské Dvořákovo Largo a&nbsp;slečně Vomáčkové nedávno píseň o&nbsp;Poslední růži Friedricha von Flotowa. Vada je&nbsp;v&nbsp;tom, že&nbsp;hudbu si&nbsp;pro sebe zpravidla nevolí nebožtíci, ale že&nbsp;jim ji&nbsp;vyberou pozůstalí! A&nbsp;ti nevyberou podle vkusu mrtvých, ale podle vkusu svého. Ti&nbsp;nevyberou to, co&nbsp;se&nbsp;líbí jejich nebohým, ale to, co&nbsp;se&nbsp;líbí jim.“ Pak řekl: „Tohle je&nbsp;velká árie Lucie z&nbsp;třetího dějství. Zpívá ji&nbsp;nějaká výtečná Italka.“</span></p>
          <p class="chunk" data-nb-ref-number="24" data-nb-words="13" data-nb-chars="70"><span class="idea" data-nb-ref-number="24" id="idea24" data-nb-words="13" data-nb-chars="70">A&nbsp;zatímco jedli a&nbsp;z&nbsp;rádia zněla velká árie Lucie, pan Kopfrkingl řekl:</span></p>
          <p class="chunk" data-nb-ref-number="25" data-nb-words="134" data-nb-chars="783"><span class="idea" data-nb-ref-number="25" id="idea25" data-nb-words="134" data-nb-chars="783">„Máme, <em>nejčistší,</em> život před sebou. Máme, nadoblačná, otevřený svět. Je&nbsp;nám otevřeno nebe,“ ukázal a&nbsp;pohlédl na&nbsp;strop, jako by&nbsp;upozorňoval na&nbsp;hvězdy, nádherný obraz nebo zjevení, „nebe, na&nbsp;kterém za&nbsp;celých těch devatenáct let, co&nbsp;jsme spolu, nepřelétl jeden jediný mráček, nebe, jaké někdy vídám nad mým Chrámem smrti, když se&nbsp;v&nbsp;něm právě nikdo nespaluje. Ale v&nbsp;koupelně, všiml jsem si, máme rozbitý ventilátor, musím to&nbsp;dát zítra spravit. Já&nbsp;jsem tam zatím dal provaz se&nbsp;smyčkou, aby šel ventilátor otevřít ze&nbsp;židle. Ta&nbsp;záclona támhle v&nbsp;rohu…“ ukázal k&nbsp;oknu, „na kterou upozornil na&nbsp;Štědrý den Willi, už&nbsp;od&nbsp;té&nbsp;doby zase drží. Slyšíš ten krásný zpěv,“ ukázal na&nbsp;rádio, z&nbsp;něhož se&nbsp;nesla velká árie Lucie, „jaká je&nbsp;to&nbsp;pravda, že&nbsp;umírá chud, kdo nepoznal krásu hudby, kdepak je&nbsp;Rosana…“</span></p>
          <p class="chunk" data-nb-ref-number="26" data-nb-words="16" data-nb-chars="113"><span class="idea" data-nb-ref-number="26" id="idea26" data-nb-words="16" data-nb-chars="113">Po&nbsp;večeři pan Kopfrkingl nebeskou políbil a&nbsp;řekl: „Pojď, <em>nevýslovná,</em> dřív než se&nbsp;svlékneme, připravíme koupelnu.“</span></p>
          <p class="chunk" data-nb-ref-number="27" data-nb-words="10" data-nb-chars="42"><span class="idea" data-nb-ref-number="27" id="idea27" data-nb-words="10" data-nb-chars="42">A&nbsp;vzal židli a&nbsp;šli, dívala se&nbsp;na&nbsp;ně&nbsp;kočka.</span></p>
          <p class="chunk" data-nb-ref-number="28" data-nb-words="23" data-nb-chars="141"><span class="idea" data-nb-ref-number="28" id="idea28" data-nb-words="23" data-nb-chars="141">„Je tu&nbsp;horko,“ řekl pan Kopfrkingl v&nbsp;koupelně a&nbsp;postavil židli pod ventilátor, „asi jsem to&nbsp;přehnal s&nbsp;topením. Otevři ten ventilátor, drahá.“</span></p>
          <p class="chunk" data-nb-ref-number="29" data-nb-words="21" data-nb-chars="113"><span class="idea" data-nb-ref-number="29" id="idea29" data-nb-words="21" data-nb-chars="113">Když Lakmé vylezla na&nbsp;židli, pan Kopfrkingl jí&nbsp;pohladil lýtko, hodil jí&nbsp;smyčku na&nbsp;krk a&nbsp;s&nbsp;něžným úsměvem jí&nbsp;řekl:</span></p>
          <p class="chunk" data-nb-ref-number="30" data-nb-words="5" data-nb-chars="29"><span class="idea" data-nb-ref-number="30" id="idea30" data-nb-words="5" data-nb-chars="29">„Co abych tě, drahá, oběsil?“</span></p>
          <p class="chunk" data-nb-ref-number="31" data-nb-words="19" data-nb-chars="91"><span class="idea" data-nb-ref-number="31" id="idea31" data-nb-words="19" data-nb-chars="91">Usmála se&nbsp;na&nbsp;něho dolů, snad mu&nbsp;dobře nerozuměla, on&nbsp;se&nbsp;usmál též, kopl do&nbsp;židle a&nbsp;bylo to.</span></p>
          <p class="chunk" data-nb-ref-number="32" data-nb-words="13" data-nb-chars="79"><span class="idea" data-nb-ref-number="32" id="idea32" data-nb-words="13" data-nb-chars="79">V&nbsp;předsíni si&nbsp;vzal kabát, šel na&nbsp;německou kriminálku a&nbsp;do protokolu nadiktoval:</span></p>
          <p class="chunk" data-nb-ref-number="33" data-nb-words="83" data-nb-chars="461"><span class="idea" data-nb-ref-number="33" id="idea33" data-nb-words="83" data-nb-chars="461">„Udělala to&nbsp;zřejmě ze&nbsp;zoufalství. Měla židovskou krev a&nbsp;nesnesla žít po&nbsp;mém boku. Snad tušila, že&nbsp;se&nbsp;s&nbsp;ní dám rozvést, že&nbsp;se&nbsp;to&nbsp;nesrovnává s&nbsp;mou německou ctí.“ A&nbsp;sobě v&nbsp;duchu řekl: „Litoval jsem tě, drahá, litoval. Byla jsi skleslá, zamlklá, ovšem, jak by&nbsp;ne, ale já&nbsp;jsem tu&nbsp;oběť jako Němec přinést musil. Zachránil jsem tě, drahá, před utrpením, které by&nbsp;tě&nbsp;jinak čekalo. Jak bys byla, nebeská, s&nbsp;tou svou krví v&nbsp;tom novém šťastném, spravedlivém světě trpěla…“</span></p>
          <p class="chunk" data-nb-ref-number="34" data-nb-words="131" data-nb-chars="754"><span class="idea" data-nb-ref-number="34" id="idea34" data-nb-words="131" data-nb-chars="754">Lakmé byla zpopelněna v&nbsp;Chrudimi u&nbsp;Slatiňan… a&nbsp;pan Karl Kopfrkingl byl&nbsp;– po&nbsp;svatodušních svátcích – jmenován ředitelem pražského krematoria. <em>Penzionoval</em> pana Vránu ve&nbsp;<em>vrátnici</em> nádvoří, který tam seděl, že&nbsp;měl něco s&nbsp;játry, je&nbsp;už&nbsp;starý, myslil si, je&nbsp;tu&nbsp;už&nbsp;od&nbsp;mého nástupu bezmála před dvaceti léty, ať&nbsp;si&nbsp;odpočine, paní Podzimkové, uklízečce, dal výpověď, vždyť se&nbsp;tu&nbsp;skoro bála, řekl si, <em>ať ji&nbsp;zbavím strachu, té&nbsp;kletby</em>… ale pana Dvořáka si&nbsp;ponechal, „víte, pane Dvořák, mně se&nbsp;na&nbsp;vás líbí, že&nbsp;nekouříte a&nbsp;nepijete…“ řekl mu, „že jste abstinent…“, a&nbsp;ponechal si&nbsp;také pana Pelikána a&nbsp;také pana Fenka si&nbsp;ještě nechal. Měl bych ho&nbsp;zachránit, myslil si&nbsp;někdy v&nbsp;ředitelně, sotva se&nbsp;drží na&nbsp;nohou. Když šel kolem vrátnice, pan Fenek plakal a&nbsp;zalézal jako pes.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./spalovac_mrtvol_019.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>