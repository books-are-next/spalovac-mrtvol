<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="10">
    <meta name="apple-mobile-web-app-capable" content="yes">
    <title>10</title>
    <link rel="stylesheet" href="./style/style.min.css" media="screen" integrity="sha256-B3gLD3ahhzhEdo6UinammBwydemN1LIOKCNUgIhBIno=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ladislav Fuks: Spalovač mrtvol">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Spalovač mrtvol">
    <meta property="og:title" content="Spalovač mrtvol">
    <meta property="og:type" content="book">
    <meta property="og:book:author" content="Ladislav Fuks">
    <meta property="twitter:title" content="Ladislav Fuks: Spalovač mrtvol">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./spalovac_mrtvol_014.html">
    <link rel="next" href="./spalovac_mrtvol_016.html">
    <meta name="nb-order" content="11">
    <link rel="self" href="spalovac_mrtvol_015.html">
    <meta name="nb-identifier" content="fuks-spalovac-mrtvol-427f836">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3945" data-nb-chars="23164">
    <nav role="doc-toc">
      <ul class="plain section">
        <li><a href="spalovac_mrtvol_005.html">Citát</a></li>
        <li><a href="spalovac_mrtvol_006.html">1</a></li>
        <li><a href="spalovac_mrtvol_007.html">2</a></li>
        <li><a href="spalovac_mrtvol_008.html">3</a></li>
        <li><a href="spalovac_mrtvol_009.html">4</a></li>
        <li><a href="spalovac_mrtvol_010.html">5</a></li>
        <li><a href="spalovac_mrtvol_011.html">6</a></li>
        <li><a href="spalovac_mrtvol_012.html">7</a></li>
        <li><a href="spalovac_mrtvol_013.html">8</a></li>
        <li><a href="spalovac_mrtvol_014.html">9</a></li>
        <li><a href="spalovac_mrtvol_015.html">10</a></li>
        <li><a href="spalovac_mrtvol_016.html">11</a></li>
        <li><a href="spalovac_mrtvol_017.html">12</a></li>
        <li><a href="spalovac_mrtvol_018.html">13</a></li>
        <li><a href="spalovac_mrtvol_019.html">14</a></li>
        <li><a href="spalovac_mrtvol_020.html">15</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./spalovac_mrtvol_014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">10</span></h1>
        <section>
          <p class="chunk" data-nb-ref-number="2" data-nb-words="92" data-nb-chars="533"><span class="idea" data-nb-ref-number="2" id="idea2" data-nb-words="92" data-nb-chars="533">„Willi mi&nbsp;dal balík v&nbsp;únoru a&nbsp;ejhle, dnes už&nbsp;psal,“ řekl pan Kopfrkingl v&nbsp;jídelně své tmavovlasé Lakmé, Zině a&nbsp;Milimu za&nbsp;čtvrt roku po&nbsp;Vánocích, „nuže tedy. Provedu to&nbsp;v&nbsp;místnosti, kterou mám nejradši z&nbsp;celého bytu, v&nbsp;koupelně, a&nbsp;nevyjdu dřív, než budu úplně hotov. <em>Úchvatné</em>,“ řekl a&nbsp;myslil všechny, „neklepejte na&nbsp;dveře a&nbsp;nic na&nbsp;mne nevolejte, ať&nbsp;se&nbsp;soustředím. Stoupněte si&nbsp;daleko ode dveří, ať&nbsp;se, až&nbsp;vejdu, neleknete, první dojem bude asi otřesný.“ Kývli dost nejistě, ba&nbsp;ustrašeně, pan Kopfrkingl vzal balík a&nbsp;zmizel v&nbsp;koupelně.</span></p>
          <p class="chunk" data-nb-ref-number="3" data-nb-words="100" data-nb-chars="596"><span class="idea" data-nb-ref-number="3" id="idea3" data-nb-words="100" data-nb-chars="596">„Tak jsem si&nbsp;vždycky říkal, když jsem přišel od&nbsp;toho našeho dobrého doktora Bettelheima, proč jen ten Hitler v&nbsp;tom Německu tak pronásleduje Židy,“ řekl si&nbsp;koupelně pan Kopfrkingl, a&nbsp;pohlédl na&nbsp;krásnou bílou vanu, na&nbsp;bílý lesklý ventilátor, kde na&nbsp;skobě visela šňůrka, a&nbsp;na žlutého motýla na&nbsp;zdi, „proč je&nbsp;tak pronásleduje, vždyť jsou to&nbsp;tak milí, laskaví a&nbsp;obětaví lidé. A&nbsp;teď už&nbsp;to&nbsp;vím, Willi mi&nbsp;to&nbsp;vysvětlil. Pronásleduje je&nbsp;proto, že&nbsp;jsou proti němu. Že&nbsp;jsou proti německému národu. Protože je&nbsp;to&nbsp;nešťastný, zbloudilý národ, který nechápe…“ Pan Kopfrkingl smutně svěsil hlavu a&nbsp;rozvázal balík.</span></p>
          <p class="chunk" data-nb-ref-number="4" data-nb-words="347" data-nb-chars="2191"><span class="idea" data-nb-ref-number="4" id="idea4" data-nb-words="347" data-nb-chars="2191">Kalhoty byly plesnivé, otřepané, svetr tmavý, ošklivý, děravý. Košile u&nbsp;krku ohavně špinavá. „Willi varoval před praním,“ usmál se&nbsp;pan Kopfrkingl, „řekl, že&nbsp;žebráci neperou. Chodí wie eine Schlampe.“ Sedavý svrchníček byl uzounký, oblýskaný, visely z&nbsp;něho zlámané knoflíky. „Willi doporučil,“ usmál se&nbsp;pan Kopfrkingl, „abych jej nezapínal. Žebráci si&nbsp;takovýhle kabát nechávají rozepjatý, aby bylo vidět, co&nbsp;mají vespod. Ten děravý svetr a&nbsp;špinavou košili… Na&nbsp;hlavu mi&nbsp;Willi nepřinesl nic, aby vynikla tahle paruka…“ Vyňal paruku z&nbsp;prošedlých rozcuchaných chlupů, na&nbsp;temeni byla lysá, u&nbsp;uší s&nbsp;přečnívajícími zažloutlými pačesy. „Nečesat,“ usmál se&nbsp;pan Kopfrkingl, „žebráci chodí, řekl Willi, den ganzen Tag wie sie vormittags aus dem Nest kriechen.“ Pak vyňal z&nbsp;balíku pár huňatého obočí a&nbsp;dva bledožluté proužky odporného strniště, které se&nbsp;lepí od&nbsp;vlasů podél ucha směrem k&nbsp;lícní kosti. Byly v&nbsp;celuloidovém pouzdře s&nbsp;nálepkou „Made in&nbsp;Germany“. Pak vyndal kelímek s&nbsp;třemi druhy tělek… „á, tohle je&nbsp;ta&nbsp;šedivě bílá čili špinavá, jak řekl Willi,“ pan Kopfrkingl se&nbsp;usmál, „tohle je&nbsp;ta&nbsp;narůžovělá čili kožní a&nbsp;tohle je&nbsp;ta&nbsp;namodralá čili souchotinářsky zimomřivá. Vetřít je&nbsp;do&nbsp;kůže je&nbsp;prý nejtěžší, mám si&nbsp;pak kůži vysušit způsobem, jímž ženy pracují s&nbsp;pudrovátkem. Mit einem Puderzeug… Tohle jsou ty&nbsp;brejličky,“ pan Kopfrkingl vyňal opatrně brejličky, „jsou to&nbsp;dvě ubohá polosklíčka po&nbsp;půl diop­triích na&nbsp;pokroucených drátkách, Willi nedoporučuje pro falešné brýle čisté sklo, a&nbsp;tuhle je&nbsp;ta&nbsp;zázračná hmota. Eine Wundermaterie. Trochu nahřát jako vosk, řekl Willi, <em>jako vosk</em>…“ pan Kopfrkingl se&nbsp;usmál a&nbsp;čelo si&nbsp;přetřel rukou, na&nbsp;níž se&nbsp;mu&nbsp;něco blýsklo… „upravit z&nbsp;ní hrbolek na&nbsp;chrupavce, přetvoří mi&nbsp;nos k&nbsp;nepoznání, je&nbsp;šedobílookrová čili špinavě kožní, chybí u&nbsp;ní fialovost, to&nbsp;běžné znamení pijáků. Willi říkal, že&nbsp;žebráci alkoholici vzbuzují spíš odpor než soucit, a&nbsp;to já&nbsp;nesmím. Zjistil to&nbsp;prý nedávno jeden profesor průzkumem v&nbsp;Berlíně… Ale to&nbsp;je&nbsp;jen dobře,“ usmál se&nbsp;pan Kopfrkingl, „vždyť já&nbsp;sám ve&nbsp;skutečnosti také nepiji. Nepiji, nekouřím, jsem abstinent,“ usmál se&nbsp;do&nbsp;zrcadla, „chudák pan Prachař ze&nbsp;třetího patra… A&nbsp;pak jsou tu&nbsp;ještě tyhle šněrovací boty s&nbsp;odchlípenými podešvemi.“</span></p>
          <p class="chunk" data-nb-ref-number="5" data-nb-words="453" data-nb-chars="2624"><span class="idea" data-nb-ref-number="5" id="idea5" data-nb-words="453" data-nb-chars="2624">Pan Kopfrkingl se&nbsp;přesvědčil, že&nbsp;dveře koupelny dobře zamkl, a&nbsp;pomalu se&nbsp;začal převlékat a&nbsp;maskovat. „Ach ano, kam půjdu a&nbsp;proč,“ usmál se&nbsp;do&nbsp;zrcadla, když už&nbsp;měl na&nbsp;sobě plesnivé kalhoty a&nbsp;košili a&nbsp;hlavou mu&nbsp;blesklo, proč půjde a&nbsp;kam, co&nbsp;mu&nbsp;říkal Willi… „Nic zvláštního,“ zasmál se&nbsp;Willi v&nbsp;únoru v&nbsp;jídelně, když přinesl balík, Lakmé ani děti tenkrát nebyly doma, „v tomhle balíku je&nbsp;maska. Maska žebráka. Šestého března ji&nbsp;nasadíš a&nbsp;půjdeš v&nbsp;ní nejprve k&nbsp;našemu Casinu do&nbsp;Růžové ulice, víš, tam k&nbsp;tomu vchodu se&nbsp;třemi schody, co&nbsp;je&nbsp;obložen bílým mramorem, já&nbsp;tě&nbsp;tam o&nbsp;půl páté potkám, zastavím, <em>dám ti&nbsp;šesták</em> a&nbsp;tiše řeknu, zda jsi k&nbsp;nepoznání. Od&nbsp;Casina zvolna půjdeš do&nbsp;Maislovy ulice k&nbsp;židovské radnici a&nbsp;tam chvíli postojíš. Proč?“ zasmál se&nbsp;Willi, „nic zvláštního. Šestého března v&nbsp;šest večer mají Židé na&nbsp;radnici v&nbsp;Maislově ulici slavnost. Postojíš tam chvíli u&nbsp;vchodu, vor dem Ausgang, vor dem Tor, můžeš si&nbsp;přitom přečíst i&nbsp;zasklenou tabulku u&nbsp;vchodu, víš, vedle vchodu do&nbsp;radnice visí taková zasklená tabulka… vedle je&nbsp;náhodou lucerna, takže v&nbsp;šest večer tam můžeš čtení klidně předstírat. No&nbsp;a&nbsp;pak se&nbsp;zase vrátíš domů. Otevřeš byt stejně opatrně, jako když budeš vycházet, a&nbsp;převlečeš se&nbsp;opět do&nbsp;normální kůže pana Karl Kopfrkingla, zaměstnance pražského krematoria. To&nbsp;je&nbsp;vše. Bude to&nbsp;taková zkouška tvé síly a&nbsp;statečnosti, so&nbsp;eine vortreffliche Exerzierung, řečeno líp, jak těm ubohým, ztraceným zbloudilým Židům, kteří jsou proti dobru a&nbsp;štěstí našeho národa, trochu pomoci. Jak se&nbsp;jim tím pomůže? To&nbsp;ti&nbsp;ještě řeknu. Až&nbsp;se&nbsp;potkáme šestého března v&nbsp;Růžové ulici u&nbsp;Casina… Doufám, že&nbsp;máš na&nbsp;tom zájem,“ dodal ještě Willi, „byl jsi vždy proti násilí a&nbsp;válce, proti vykořisťování, bídě a&nbsp;utrpení, ostatně, vždyť sám zaměstnáváš nějaké dva Židy jako agenty, pana Strausse a&nbsp;pana Rubinsteina, dva slušné, dobré, spořádané lidi, proč bys jim tedy nepomohl? Copak je&nbsp;smysl tvého života v&nbsp;tom, abys věčně reguloval chod rakví do&nbsp;žárovišť?“ A&nbsp;pak po&nbsp;chvíli ticha sáhl Willi do&nbsp;kapsy a&nbsp;podal příteli Kopfrkinglovi nějaký lístek. „Tohle je&nbsp;<em>přihláška</em> do&nbsp;SdP,“ podal mu&nbsp;lístek, „ještě je&nbsp;čas, staň se&nbsp;jejím členem. Ale je&nbsp;nejvyšší čas. Prosím tě,“ řekl pak, když byl na&nbsp;odchodu a&nbsp;pohlédl na&nbsp;obraz nikaragujského prezidenta nade dveřmi, „ten šašek tu&nbsp;visí ještě… sem by&nbsp;patřil dokonalý tisk dokonalého gentlemana, portrét Vůdce a&nbsp;říšského kancléře, a&nbsp;ne takový šašek…“ a&nbsp;Willi se&nbsp;rozloučil a&nbsp;šel. To&nbsp;bylo v&nbsp;únoru, Lakmé a&nbsp;děti právě tehdy nebyly doma, a&nbsp;teď byl šestý březen, pan Kopfrkingl stál v&nbsp;zamčené koupelně, měl už&nbsp;na&nbsp;sobě plesnivé kalhoty a&nbsp;košili, maskoval se&nbsp;a&nbsp;pak… pohlédl do&nbsp;zrcadla a&nbsp;málem by&nbsp;se&nbsp;byl sám zhrozil.</span></p>
          <p class="chunk" data-nb-ref-number="6" data-nb-words="215" data-nb-chars="1211"><span class="idea" data-nb-ref-number="6" id="idea6" data-nb-words="215" data-nb-chars="1211">To&nbsp;zde v&nbsp;koupelně už&nbsp;nestál on, pan Roman Kopfrkingl, manžel své nebeské a&nbsp;otec svých dvou čarokrásných, to&nbsp;zde stál už&nbsp;úplně jiný člověk, to&nbsp;zde stál skutečný žebrák, eine menschliche Ruine… „Žebravý dědek, kterého jsem v&nbsp;životě neviděl a&nbsp;neznal,“ řekl si&nbsp;pan Kopfrkingl, „jak se&nbsp;člověk může dokonale přeměnit, proměnit… a&nbsp;čím? Williho maskou…“ Pak si&nbsp;řekl: „Mé sličné stojí v&nbsp;jídelně u&nbsp;okna a&nbsp;čekají, čekají na&nbsp;mne a&nbsp;zatím já, až&nbsp;otevřu dveře a&nbsp;vejdu, vlastně vůbec nevejdu! To&nbsp;vejde tento…“ ukázal na&nbsp;sebe do&nbsp;zrcadla, „tento…“ Pak si&nbsp;řekl: „Aby se&nbsp;vskutku moc nelekly. Abych je&nbsp;příliš nevystrašil. Nesmím je&nbsp;příliš vystrašit, nesmím,“ řekl si&nbsp;před zrcadlem a&nbsp;pohlédl na&nbsp;ventilátor se&nbsp;šňůrkou na&nbsp;skobě a&nbsp;na žlutého motýla pod ním, „jsou mi&nbsp;příliš drahé, než aby se&nbsp;moc lekly…“ a&nbsp;pak se&nbsp;konečně odtrhl od&nbsp;zrcadla, zdvihl oči k&nbsp;ventilátoru, jako by&nbsp;prosil nebe o&nbsp;sílu, a&nbsp;pak ho&nbsp;napadlo: „Kdyby mě&nbsp;tak viděl ten náš pan Fenek, chudák, anebo pan Dvořák…“ A&nbsp;pak si&nbsp;stoupl ke&nbsp;dveřím, sáhl na&nbsp;kliku, ale v&nbsp;poslední chvíli si&nbsp;ještě vzpomněl, že&nbsp;Willi doporučil, aby k&nbsp;masce trochu za&nbsp;sebou vláčel nohu, den Fuss ein wenig nachschleppen… a&nbsp;trup měl mírně skloněný… sklonil mírně trup, nohu připravil k&nbsp;vláčení a&nbsp;vyšel…</span></p>
          <p class="chunk" data-nb-ref-number="7" data-nb-words="64" data-nb-chars="372"><span class="idea" data-nb-ref-number="7" id="idea7" data-nb-words="64" data-nb-chars="372">První, co&nbsp;postřehl z&nbsp;jídelny, byl výsek: prsty u&nbsp;pootevřených úst Lakmé u&nbsp;stojací lampy, údiv Ziny a&nbsp;vytřeštěný pohled Miliho, též kočky. Chvíli postál s&nbsp;nohou vzadu a&nbsp;trupem předkloněným na&nbsp;prahu pod obrazem Nikaragujce, který tam stále ještě visel, pak udělal dva kroky k&nbsp;nim, k&nbsp;Lakmé, Zině a&nbsp;Milimu, též kočce, a&nbsp;pak, sníživ hlas a&nbsp;napřáhnuv ruku dlaní vzhůru, zamečel:</span></p>
          <p class="chunk" data-nb-ref-number="8" data-nb-words="11" data-nb-chars="76"><span class="idea" data-nb-ref-number="8" id="idea8" data-nb-words="11" data-nb-chars="76">„Dobří lidé. Nemáte kousíček chleba, od&nbsp;rána jsem nejedl. Nemáte smilování?“</span></p>
          <p class="chunk" data-nb-ref-number="9" data-nb-words="3" data-nb-chars="15"><span class="idea" data-nb-ref-number="9" id="idea9" data-nb-words="3" data-nb-chars="15">Bylo to&nbsp;hrozné.</span></p>
          <p class="chunk" data-nb-ref-number="10" data-nb-words="5" data-nb-chars="32"><span class="idea" data-nb-ref-number="10" id="idea10" data-nb-words="5" data-nb-chars="32">Zina se&nbsp;probrala první. Zvolala:</span></p>
          <p class="chunk" data-nb-ref-number="11" data-nb-words="5" data-nb-chars="35"><span class="idea" data-nb-ref-number="11" id="idea11" data-nb-words="5" data-nb-chars="35">„Otče, zapomněl jsi sundat prsten.“</span></p>
          <p class="chunk" data-nb-ref-number="12" data-nb-words="9" data-nb-chars="67"><span class="idea" data-nb-ref-number="12" id="idea12" data-nb-words="9" data-nb-chars="67">Skutečně. Na&nbsp;levé ruce se&nbsp;blýskal panu Kopfrkinglosnubní prstý­nek.</span></p>
          <p class="chunk" data-nb-ref-number="13" data-nb-words="132" data-nb-chars="736"><span class="idea" data-nb-ref-number="13" id="idea13" data-nb-words="132" data-nb-chars="736">„Taková maličkost, a&nbsp;jak by&nbsp;člověka prozradila,“ pan Kopfrkingl se&nbsp;usmál a&nbsp;napřímil, „musím tě&nbsp;moc pochválit, Zininko. Musím prsten sejmout. Bude to, drahá, jak víš, poprvé v&nbsp;životě,“ obrátil se&nbsp;k&nbsp;Lakmé u&nbsp;stojací lampy, „za devatenáct let našeho manželství jsem jej ani na&nbsp;minutku nestáhl z&nbsp;prstu…“ A&nbsp;zlehka stáhl prsten z&nbsp;prstu, přistoupil k&nbsp;neklidné Lakmé u&nbsp;lampy, vzal ji&nbsp;za&nbsp;ruku a&nbsp;něžně do&nbsp;ní&nbsp;vložil svůj prsten. „Hlídej ho, drahá, a&nbsp;opatruj jako své oči, jako mé&nbsp;vlastní srdce, abych, až&nbsp;se&nbsp;vrátím z&nbsp;obchůzky, mohl jej zdvihnout z&nbsp;tvé čisté dlaně a&nbsp;opět si&nbsp;jej navléci na&nbsp;prst, ten symbol naší věrnosti a&nbsp;lásky… Smím tě&nbsp;políbit i&nbsp;jako bídný žebrák?“ Lakmé jej objala a&nbsp;chtěla ho&nbsp;políbit, ale on&nbsp;se&nbsp;v&nbsp;poslední chvíli trochu zarazil.</span></p>
          <p class="chunk" data-nb-ref-number="14" data-nb-words="22" data-nb-chars="136"><span class="idea" data-nb-ref-number="14" id="idea14" data-nb-words="22" data-nb-chars="136">„Jen symbolicky, drahá, málo,“ usmál se, „aby se&nbsp;neporušila tělka anebo mi&nbsp;nespadl hrbolek z&nbsp;nosu. Až&nbsp;se&nbsp;vrátím, všechno ti&nbsp;vynahradím…“</span></p>
          <p class="chunk" data-nb-ref-number="15" data-nb-words="10" data-nb-chars="63"><span class="idea" data-nb-ref-number="15" id="idea15" data-nb-words="10" data-nb-chars="63">Lakmé ustoupila, byla stále dost neklidná, a&nbsp;pak konečně řekla:</span></p>
          <p class="chunk" data-nb-ref-number="16" data-nb-words="18" data-nb-chars="87"><span class="idea" data-nb-ref-number="16" id="idea16" data-nb-words="18" data-nb-chars="87">„Proč to, Romane, máš dělat, jít takhle na&nbsp;ulici, k&nbsp;čemu to&nbsp;je? A&nbsp;kam vlastně máš jít?“</span></p>
          <p class="chunk" data-nb-ref-number="17" data-nb-words="126" data-nb-chars="727"><span class="idea" data-nb-ref-number="17" id="idea17" data-nb-words="126" data-nb-chars="727">„K&nbsp;německému Casinu, drahá,“ usmál se&nbsp;pan Kopfrkingl a&nbsp;usmál se&nbsp;též na&nbsp;Zinu, Miliho a&nbsp;kočku, „potká mě&nbsp;tam na&nbsp;ulici u&nbsp;vchodu o&nbsp;půl páté Willi, a&nbsp;pak půjdu do&nbsp;Maislovy ulice na&nbsp;Staré Město. Souvisí to, drahá s&nbsp;Židy,“ usmál se&nbsp;něžně, „to bys jistě pochopila… ale to&nbsp;by&nbsp;byl delší výklad…“ trochu pohnul rukou a&nbsp;pak řekl: „Jde o&nbsp;to, aby jim bylo nějak pomoženo. Jsou to&nbsp;nešťastní, zbloudilí lidé, bojují proti Hitlerovi, německému národu, nevědí, co&nbsp;činí… tohle je&nbsp;taková zkouška mé&nbsp;síly, statečnosti, takové cvičení, však ti, až&nbsp;se&nbsp;vrátím, všechno povím, neboj se… Zinuško,“ pan Kopfrkingl zamrkal pod ubohými brejličkami a&nbsp;bezděčně se&nbsp;dotkl svých pačesů, „Zinuško, vždyť ty&nbsp;jsi měla schůzku, budou čtyři. V&nbsp;kolik jste měli sraz?“</span></p>
          <p class="chunk" data-nb-ref-number="18" data-nb-words="5" data-nb-chars="27"><span class="idea" data-nb-ref-number="18" id="idea18" data-nb-words="5" data-nb-chars="27">„V&nbsp;půl čtvrté,“ řekla Zina.</span></p>
          <p class="chunk" data-nb-ref-number="19" data-nb-words="19" data-nb-chars="113"><span class="idea" data-nb-ref-number="19" id="idea19" data-nb-words="19" data-nb-chars="113">„V&nbsp;půl čtvrté, probůh,“ zvolal pan Kopfrkingl, „to už&nbsp;ten dobrý pan Míla jistě odešel…“ ale Zina zavrtěla hlavou.</span></p>
          <p class="chunk" data-nb-ref-number="20" data-nb-words="33" data-nb-chars="175"><span class="idea" data-nb-ref-number="20" id="idea20" data-nb-words="33" data-nb-chars="175">„Jaká důvěra v&nbsp;člověka,“ zamrkal pan Kopfrkingl a&nbsp;opět se&nbsp;bezděčně dotkl pačesů, „zlatý hoch, ten pan Míla. Tak běž a&nbsp;pěkně ho&nbsp;od&nbsp;nás pozdravuj. Já&nbsp;vyjdu z&nbsp;bytu za&nbsp;pět minut.“</span></p>
          <p class="chunk" data-nb-ref-number="21" data-nb-words="159" data-nb-chars="906"><span class="idea" data-nb-ref-number="21" id="idea21" data-nb-words="159" data-nb-chars="906">„Mládí, ach mládí,“ usmál se&nbsp;pan Kopfrkingl do&nbsp;malého zrcadla, které viselo v&nbsp;jídelně, když Zina odběhla, „my jsme jiní, Lakmé, nebývali. Už&nbsp;je&nbsp;to&nbsp;devatenáct let, co&nbsp;jsme se&nbsp;seznámili v&nbsp;zoo před tím leopardem,“ usmál se&nbsp;do&nbsp;malého zrcadla, „leopard je&nbsp;už&nbsp;dávno v&nbsp;Pánu… No&nbsp;ale teď už&nbsp;pomalu půjdu, čas běží, musím myslit na&nbsp;povinnost. Musíme dát pozor, aby nikdo v&nbsp;domě neviděl, že&nbsp;vycházím z&nbsp;bytu. Až&nbsp;se, nebeská, vrátím, vše ti&nbsp;vynahradím, jako bůh.“ Pan Kopfrkingl pohladil Lakmé, která byla stále neklidná a&nbsp;zaražená, usmál se&nbsp;na&nbsp;kočku a&nbsp;na Miliho, který stál v&nbsp;koutě a&nbsp;vyvaleně zíral, pak se&nbsp;nahrbil, natočil nohu, zamrkal nade dveře na&nbsp;obraz nikaragujského prezidenta a&nbsp;vyšel do&nbsp;předsíně. Zamrkal na&nbsp;Maryborough nad štelářem, pak chvíli naslouchal za&nbsp;dveřmi a&nbsp;díval se&nbsp;kukátkem, pak se&nbsp;otočil a&nbsp;řekl Lakmé a&nbsp;Milimu, kteří se&nbsp;chvěli za&nbsp;ním, že&nbsp;nikdo nejde, v&nbsp;domě je&nbsp;klid, tiše otevřel dveře a&nbsp;vykročil.</span></p>
          <p class="chunk" data-nb-ref-number="22" data-nb-words="220" data-nb-chars="1285"><span class="idea" data-nb-ref-number="22" id="idea22" data-nb-words="220" data-nb-chars="1285">Když sestupoval ze&nbsp;schodů, nahrben a&nbsp;drže se&nbsp;zábradlí, napadlo ho, co&nbsp;by&nbsp;asi bylo, kdyby byl přece jen někdo zpozoroval, jak vyšel ze&nbsp;dveří, byl by&nbsp;si&nbsp;snad mohl myslit, že&nbsp;paní Kopfrkinglová přijímá v&nbsp;bytě žebráky. „Kdyby mě&nbsp;tak byl viděl třeba ten dobrý doktor Bettelheim, kde kterému tajně chodím na&nbsp;prohlídky, nejsem-li nakažen,“ pomyslil si, sestupuje ze&nbsp;schodů, nahrben a&nbsp;drže se&nbsp;zábradlí, „kdyby byl viděl vyjít tohohle odporného žebráka od&nbsp;Kopfrkinglů právě on. Anebo jeho starší krásná paní, nebo jejich synovec Jan, nebo jejich hospodyně Anežka v&nbsp;červené zástěře, ta&nbsp;dobrá, věrná duše…“ Pak už&nbsp;byl téměř dole… a&nbsp;náhle se&nbsp;mu&nbsp;srdce téměř zastavilo, právě vešla do&nbsp;domu paní Prachařová, kterou už&nbsp;tak dlouho v&nbsp;domě nepotkal, a&nbsp;vedle ní&nbsp;Vojtěch. Uctivě se&nbsp;jim vyhnul, ustoupil ke&nbsp;zdi… přešli ho&nbsp;s&nbsp;udiveným pohledem a&nbsp;snad se&nbsp;za&nbsp;ním ještě otočili… dovlekl se&nbsp;k&nbsp;domovním dveřím. „Nepoznali,“ řekl si&nbsp;u&nbsp;dveří, „ovšem, jak by&nbsp;mohli, maska je&nbsp;výtečná, jak dokonale umí člověka přeměnit, proměnit… chudák paní Prachařová, chudák Vojta, aby to&nbsp;nezdědil po&nbsp;otci.“ Vyšel na&nbsp;ulici, vmísil se&nbsp;mezi lidi, kteří právě přecházeli kolem domu, ale ještě se&nbsp;trochu otočil a&nbsp;tu se&nbsp;mu&nbsp;zdálo, jako by&nbsp;na&nbsp;druhém chodníku v&nbsp;dálce postávala Zina a&nbsp;dívala se. O&nbsp;kus dál vykonával malý pinčl svou potřebu.</span></p>
        </section>
        <section>
          <p class="chunk" data-nb-ref-number="23" data-nb-words="272" data-nb-chars="1622"><span class="idea" data-nb-ref-number="23" id="idea23" data-nb-words="272" data-nb-chars="1622">Německé Casino v&nbsp;Růžové ulici, k&nbsp;němuž se&nbsp;pan Kopfrkingl s&nbsp;jednou nohou pozadu a&nbsp;trupem předkloněným dovlekl, mělo vchod se&nbsp;třemi schody, obložený bílým mramorem. „Bílé mramorové vchody se&nbsp;třemi schody miluji,“ myslil si&nbsp;pan Kopfrkingl a&nbsp;pomalu přecházel na&nbsp;protější chodník, „připadají mi&nbsp;jako vchody do&nbsp;vily nějakého boháče. Mohly by&nbsp;to&nbsp;být i&nbsp;vchody do&nbsp;nějaké vznešené obřadní síně. Willi je&nbsp;uvnitř,“ myslil si, „Willi je&nbsp;tam, já&nbsp;jsem tam ještě nikdy nebyl, ale znám to&nbsp;z&nbsp;jeho vyprávění, koberce, zrcadla, obrazy… umývárny, koupelny… prvotřídní pražská německá společnost. poslanci, továrníci, profesoři německé univerzity, ovšem ne&nbsp;všichni… pan Boehrmann, který jezdí do&nbsp;Berlína na&nbsp;porady s&nbsp;ministry, a&nbsp;prvotřídní číšnice, barmanky a&nbsp;společnice…“ pan Kopfrkingl došel na&nbsp;protější chodník a&nbsp;bezděčně se&nbsp;podepřel o&nbsp;zeď tamního domu… a&nbsp;pak zamžoural skrz své brejličky, trochu nohou zakročil a&nbsp;trup sklonil, aby Willi, až&nbsp;vyjde z&nbsp;toho bílého vchodu se&nbsp;třemi schody, ho&nbsp;našel ve&nbsp;správném postoji, a&nbsp;zatímco tak stál u&nbsp;zdi protějšího domu a&nbsp;hleděl na&nbsp;bílý vchod, prošlo kolem něho pár lidí, kterých si&nbsp;ani nevšiml. Ale jedné ženy si&nbsp;všiml. Měla štíhlé tělo a&nbsp;větší prsa, byla zcela cizí, nikdy v&nbsp;životě ji&nbsp;neviděl. Sáhla do&nbsp;kabelky, a&nbsp;než se&nbsp;pan Kopfrkingl vzpamatoval, ocitl se&nbsp;v&nbsp;jeho dlani šesták. Ani si&nbsp;neuvědomil, že&nbsp;o&nbsp;zlomek vteřiny předtím napřáhl ruku s&nbsp;dlaní vzhůru, jako když doma vylezl z&nbsp;koupelny. Skoro se&nbsp;mu&nbsp;po&nbsp;tom daru zastavilo srdce. „Jak dobrá kráska,“ myslil si, když se&nbsp;probral z&nbsp;překvapení, „jaký důkaz pro mou masku…“ a&nbsp;v&nbsp;té chvíli už&nbsp;viděl, že&nbsp;od&nbsp;vchodu Casina kráčí k&nbsp;němu rázným krokem přítel Willi.</span></p>
          <p class="chunk" data-nb-ref-number="24" data-nb-words="31" data-nb-chars="208"><span class="idea" data-nb-ref-number="24" id="idea24" data-nb-words="31" data-nb-chars="208">„Fantastické,“ zasmál se&nbsp;Willi a&nbsp;pohlédl za&nbsp;ženou, byla už&nbsp;daleko, „fantastisch, tadellos. Vždyť ty&nbsp;jsi úplně vyměněn. Vždyť ty&nbsp;to&nbsp;hraješ úplně <em>jak Chaplin.</em> Pojď, půjdeme kousek,“ zasmál se, „neben­einander…“</span></p>
          <p class="chunk" data-nb-ref-number="25" data-nb-words="22" data-nb-chars="128"><span class="idea" data-nb-ref-number="25" id="idea25" data-nb-words="22" data-nb-chars="128">S&nbsp;jednou nohou pozadu a&nbsp;s&nbsp;trupem předkloněným pan Kopfrkingl pomalu jde vedle Williho a&nbsp;s&nbsp;pohledem na&nbsp;jeho elegantní kabát říká:</span></p>
          <p class="chunk" data-nb-ref-number="26" data-nb-words="7" data-nb-chars="35"><span class="idea" data-nb-ref-number="26" id="idea26" data-nb-words="7" data-nb-chars="35">„Není to&nbsp;nápadné, že&nbsp;jdeš se&nbsp;mnou?“</span></p>
          <p class="chunk" data-nb-ref-number="27" data-nb-words="47" data-nb-chars="288"><span class="idea" data-nb-ref-number="27" id="idea27" data-nb-words="47" data-nb-chars="288">„Proč,“ řekne Willi, „proč by&nbsp;občan v&nbsp;téhle republice nesměl jít kousek s&nbsp;žebrákem? Je&nbsp;<em>to tu</em> přece svobodný, demokratický stát, ne? Ausgezeichnet,“ zasmál se&nbsp;s&nbsp;pohledem k&nbsp;nohám, „du schleichst wie echter Bettler.“ Pak dal Willi ruce do&nbsp;kapes elegantního kabátu, sklonil hlavu a&nbsp;tiše řekl:</span></p>
          <p class="chunk" data-nb-ref-number="28" data-nb-words="131" data-nb-chars="762"><span class="idea" data-nb-ref-number="28" id="idea28" data-nb-words="131" data-nb-chars="762">„Chceš dostát své cti. Jsi zrozen pro velké úkoly,“ usmál se&nbsp;na&nbsp;jeho zimomřivou tvář, pačesy a&nbsp;strniště, „tohle se&nbsp;ti&nbsp;daří. Tohle umíš výtečně. Nejsi žádný slaboch, jsi stoprocentní muž, máš čistou německou duši. Ještě se&nbsp;trochu <em>plaz</em> ulicemi, ať&nbsp;si&nbsp;zpevníš svůj vnitřní postoj, a&nbsp;pak chutě do&nbsp;Maislovy ulice. Když tam <em>dolezeš</em> před šestou, je&nbsp;čas. <em>Okouněj</em> u&nbsp;vchodu, natáhni i&nbsp;ruku. <em>Civ</em> na&nbsp;tabulku u&nbsp;brány, říkal jsem ti, u&nbsp;brány visí taková malá zasklená tabulka, můžeš si&nbsp;ji&nbsp;přečíst, vedle je&nbsp;uliční lucerna… A&nbsp;pak… snaž se&nbsp;pochytit… pár slov. Einige Worte auffangen. Pár slov, jak mluvíme, když někam vcházíme. Nämlich,“ Willi se&nbsp;zasmál, „jak mluví Židé, když vcházejí do&nbsp;židovské radnice 6.&nbsp;března 1939 na&nbsp;Chevra suda, to&nbsp;je&nbsp;svátek… Zítra se&nbsp;zeptám.“ Pak řekl:</span></p>
          <p class="chunk" data-nb-ref-number="29" data-nb-words="112" data-nb-chars="649"><span class="idea" data-nb-ref-number="29" id="idea29" data-nb-words="112" data-nb-chars="649">„Víš, že&nbsp;je&nbsp;to&nbsp;ubohý národ, který nic nechápe. Je&nbsp;už&nbsp;tak starý, že&nbsp;má&nbsp;sklerózu… Ale můžeš jim pomoci,“ řekl, „pomoci, když se&nbsp;dozvíme, o&nbsp;čem mluví, jak smýšlejí. Ostatně tohle není nic jiného než taková tvá malá zkouška, takové malé cvičení, jak jsem ti&nbsp;řekl u&nbsp;vás. Když jsi od&nbsp;minulého měsíce členem SdP, je&nbsp;třeba takové malé cvičení podstoupit. Celý německý národ podstoupil cvičení, cvičení daleko těžší, v&nbsp;uniformách, na&nbsp;poli, v&nbsp;obětech, mládež v&nbsp;Hájot v&nbsp;boxu, co&nbsp;je&nbsp;tohle <em>plazení…__“</em> hodil Willi hlavou k&nbsp;příteli Kopfrkinglovi, který vedle něho lezl, „vždyť tohle plazení je&nbsp;proti tomu jen obyčejná šaškárna. No&nbsp;a&nbsp;už brzy musíš také do&nbsp;Casina…“</span></p>
          <p class="chunk" data-nb-ref-number="30" data-nb-words="24" data-nb-chars="151"><span class="idea" data-nb-ref-number="30" id="idea30" data-nb-words="24" data-nb-chars="151">Pan Kopfrkingl se&nbsp;vlídně usmál, pokud se&nbsp;dá&nbsp;vlídně usmát v&nbsp;takové bídné žebrácké masce, a&nbsp;řekl: „Krásné koberce, obrazy, koupelny, říkáš… krásné ženy?“</span></p>
          <p class="chunk" data-nb-ref-number="31" data-nb-words="60" data-nb-chars="373"><span class="idea" data-nb-ref-number="31" id="idea31" data-nb-words="60" data-nb-chars="373">„Krásné ženy,“ zasmál se&nbsp;Willi, _„_<em>fantastické!</em> Nikde v&nbsp;Praze nejsou nádhernější, příchylnější, und doch die Eleganz. Prosím tě, nějaké ty&nbsp;tvé Maličké od&nbsp;Malvazu, nějaké ty&nbsp;tvé Liškové, Strunné, Čárské, či&nbsp;jak je&nbsp;jmenuješ… s&nbsp;tím musíš přestat. Nebudeš to&nbsp;potřebovat. Copak je&nbsp;smysl tvého života v&nbsp;tom, abys věčně reguloval chod rakví do&nbsp;žárovišť a&nbsp;měřil teplotu?“ Pak řekl:</span></p>
          <p class="chunk" data-nb-ref-number="32" data-nb-words="45" data-nb-chars="261"><span class="idea" data-nb-ref-number="32" id="idea32" data-nb-words="45" data-nb-chars="261">„Jsi zrozen pro velké cíle a&nbsp;podle toho musíš mít společnost. Jdi do&nbsp;Maislovy k&nbsp;radnici, k&nbsp;těm zbloudilým, napni sluch. Dnes tam dolezeš jako žebrák, ale jednou tam můžeš přijet v&nbsp;mercedesce. V&nbsp;krásném <em>zeleném vojenském</em> autě… Tak teď jdi, zítra se&nbsp;zeptám. Geh…“</span></p>
          <p class="chunk" data-nb-ref-number="33" data-nb-words="9" data-nb-chars="50"><span class="idea" data-nb-ref-number="33" id="idea33" data-nb-words="9" data-nb-chars="50">Willi Reinke se&nbsp;odpoutal a&nbsp;pan Kopfrkingl si&nbsp;řekl:</span></p>
          <p class="chunk" data-nb-ref-number="34" data-nb-words="116" data-nb-chars="633"><span class="idea" data-nb-ref-number="34" id="idea34" data-nb-words="116" data-nb-chars="633">„Ani mi&nbsp;nedal ten šesták, co&nbsp;mi&nbsp;měl naoko dát, bylo to&nbsp;zbytečné. Skoro bych měl z&nbsp;téhle podivuhodné věci horečku, je&nbsp;to&nbsp;podivuhodnější než stříbrné pouzdro. Je&nbsp;to&nbsp;skoro tak zajímavé a&nbsp;podivné, tahle má&nbsp;proměna, proměna, jako převtělování dalajlámy v&nbsp;mé knize o&nbsp;Tibetu, ač&nbsp;to&nbsp;s&nbsp;tím vůbec nesouvisí, tohle je&nbsp;přece jen taková má&nbsp;obyčejná maska, nic víc. Kdyby mě&nbsp;tak viděl ten náš pan Fenek, chudák, nebo chudák pan Dvořák,“ vzpomněl si&nbsp;znovu, „ale to&nbsp;nic. Mé&nbsp;čelo je&nbsp;chladné jako kov, má&nbsp;ruka pevná a&nbsp;mé srdce bije jako z&nbsp;germánské oceli, je&nbsp;to&nbsp;zkouška!“ A&nbsp;ocelově chladně se&nbsp;ve&nbsp;své masce vmísil mezi ty&nbsp;ubohé nešťastné lidi na&nbsp;ulici…</span></p>
        </section>
        <section>
          <p class="chunk" data-nb-ref-number="35" data-nb-words="124" data-nb-chars="705"><span class="idea" data-nb-ref-number="35" id="idea35" data-nb-words="124" data-nb-chars="705">Před židovskou radnicí v&nbsp;Maislově stála modrá osobní tatrovka a&nbsp;pan Kopfrkingl se&nbsp;k&nbsp;ní začal belhat, jak nejlépe uměl. Viděl rozsvícenou lampu, za&nbsp;ní&nbsp;zasklenou tabulku a&nbsp;vedle vchod. „Jak tenhle vchod vypadá,“ řekl si&nbsp;v&nbsp;duchu a&nbsp;belhal se, jak nejlépe uměl, „zde není po&nbsp;mramoru a&nbsp;schodech ani stopy, je&nbsp;tu&nbsp;jen šedá omítka a&nbsp;černá vrata s&nbsp;kováním, no&nbsp;ovšem, tohle není německé Casino, tohle je&nbsp;židovská radnice…“ Chvíli okouněl u&nbsp;tatrovky, přes brejličky hleděl na&nbsp;její modrou barvu, koukal napravo, nalevo, dával tváři výraz bezmocnosti… do&nbsp;radnice šlo několik lidí a&nbsp;všimli si&nbsp;ho. „Musím k&nbsp;té tabulce u&nbsp;vchodu,“ řekl si&nbsp;a&nbsp;dotáhl nohu k&nbsp;tabulce u&nbsp;vchodu, dotkl se&nbsp;brýlí, a&nbsp;aniž napřímil trup, jal se&nbsp;číst:</span></p>
        </section>
        <section>
          <p class="chunk" data-nb-ref-number="36" data-nb-words="2" data-nb-chars="11"><span class="idea" data-nb-ref-number="36" id="idea36" data-nb-words="2" data-nb-chars="11"><em>CHEVRA SUDA</em></span></p>
          <p class="chunk" data-nb-ref-number="37" data-nb-words="58" data-nb-chars="360"><span class="idea" data-nb-ref-number="37" id="idea37" data-nb-words="58" data-nb-chars="360"><em>Pražská Chevra Kadiša pořádá v&nbsp;den narozenin a&nbsp;smrti našeho učitele Mojžíše dne 7.&nbsp;adaru, tj. 6.&nbsp;března 1939, společnou večeři „Chevra suda“. Tato suda se&nbsp;bude konat po&nbsp;modlitbě mincha v&nbsp;sále Pohřebního bratrstva v&nbsp;1 8 hodin ve&nbsp;zdejší radnici. Při večeři promluví duchovní a&nbsp;vrchní kantoři zapějí náboženské zpěvy. Účastníci sudy budou podle tradice pohoštěni.</em></span></p>
        </section>
        <section>
          <p class="chunk" data-nb-ref-number="38" data-nb-words="146" data-nb-chars="848"><span class="idea" data-nb-ref-number="38" id="idea38" data-nb-words="146" data-nb-chars="848">„Hostina,“ zašeptal pan Kopfrkingl s&nbsp;jednou nohou vzadu, „výročí narození a&nbsp;smrti Mojžíše, narodil se&nbsp;<em>týž den, co&nbsp;zemřel,</em> jaká fantazie, jaký mýtus…“ usmál se&nbsp;a&nbsp;pak se&nbsp;usmál znovu a&nbsp;řekl si: „Sál <em>Pohřebního bratrstva.</em> Jaképak asi to&nbsp;Pohřební bratrstvo je&nbsp;a&nbsp;jakpak asi ten sál vypadá. Koberce, zrcadla, obrazy… koupelny… jako v&nbsp;Casinu…“ usmál se, „tam jistě nejsou. Bude to&nbsp;asi něco jako naše přípravna v&nbsp;kremaci nebo obřadní síň, ovšem bez křížku,“ a&nbsp;řekl si, že&nbsp;tihle chudáci se&nbsp;spalovat nedávají, jdou do&nbsp;země, kde to&nbsp;trvá dvacet let, dvacet let, než se&nbsp;navrátí v&nbsp;prach, z&nbsp;kterého vzešli, a&nbsp;řekl si: „Zbloudili i&nbsp;v&nbsp;tomhle, nechápou. Jak to&nbsp;řekl Willi? Tak starý národ, že&nbsp;už&nbsp;má&nbsp;sklerózu…“ Pak slyšel, že&nbsp;přichází víc lidí, otočil se, pokrčil rameny na&nbsp;předkloněném trupu, ještě více se&nbsp;nahrbil, prosebně zdvihl oči zpod brejliček a&nbsp;nastavil dlaň.</span></p>
          <p class="chunk" data-nb-ref-number="39" data-nb-words="269" data-nb-chars="1593"><span class="idea" data-nb-ref-number="39" id="idea39" data-nb-words="269" data-nb-chars="1593">Zastavovali se&nbsp;u&nbsp;něho před vchodem, sahali do&nbsp;kapes a&nbsp;kabelek, a&nbsp;na dlani pana Kopfrkingla, který se&nbsp;třásl, mžoural a&nbsp;škubal nohou, se&nbsp;ocitají mince a&nbsp;jeho rty děkují mečivě třaslavým hlasem… ať&nbsp;vám vše vynahradí bůh… A&nbsp;náhle se&nbsp;před panem Kopfrkinglem ocítají nějaké známé tváře… ovšem, divže se&nbsp;mu&nbsp;podruhé nezastaví srdce, vždyť je&nbsp;to&nbsp;pan Strauss a&nbsp;pan Rubinstein, jeho agenti, kterým dává polovinu, o&nbsp;nic míň, ti&nbsp;dva dobří, slušní, spořádaní lidé, a&nbsp;na dlani pana Kopfrkingla se&nbsp;ocítají další mince, chudáci, nikoho nemají, myslí si&nbsp;pan Kopfrkingl, pan Rubinstein je&nbsp;rozvedený, panu Straussovi zemřela žena na&nbsp;krční souchotě a&nbsp;synek na&nbsp;spálu, kdyby věděli, komu dali… a&nbsp;pak náhle před ním stojí… ano, divže mu&nbsp;nepoklesnou nohy, je&nbsp;to&nbsp;on, doktor Bettelheim, lékař chorob pohlavních a&nbsp;kožních z&nbsp;jejich domu, ten dobrý šlechetný lidumil… „násilí,“ bleskne panu Kopfrkinglovi hlavou, „se nikomu nadlouho nevyplácí, dějiny se&nbsp;jím psát nedají… lidi je&nbsp;možno omráčit, zastrašit, vehnat pod zem, ale na&nbsp;jak dlouho… žijeme přece v&nbsp;civilizovaném světě…“ a&nbsp;za doktorem Bettelheimem stojí jeho starší krásná choť, na&nbsp;dlani pana Kopfrkingla se&nbsp;ocitají další mince… a&nbsp;tuhle je&nbsp;jejich Jan… jde s&nbsp;hlavou nějak natočenou, jako by&nbsp;poslouchal hudbu… nemá ani potuchy, ten dobrý hodný chlapec, stejně jako jeho strýc a&nbsp;teta, kdyby tak věděli… ale Anežka s&nbsp;nimi není, Anežka je&nbsp;křesťanka, má&nbsp;červenou zástěru… bylo to&nbsp;všechno jako ve&nbsp;snu. A&nbsp;pak už&nbsp;přestali chodit, už&nbsp;byli uvnitř, už&nbsp;byli v&nbsp;radnici, a&nbsp;pan Kopfrkingl se&nbsp;ocitl před vchodem sám jen s&nbsp;modrou tatrovkou a&nbsp;ještě jednou se&nbsp;otočil k&nbsp;tabulce a&nbsp;řekl si:</span></p>
          <p class="chunk" data-nb-ref-number="40" data-nb-words="113" data-nb-chars="642"><span class="idea" data-nb-ref-number="40" id="idea40" data-nb-words="113" data-nb-chars="642">„Pohřební bratrstvo, hostina, účastníci budou pohoštěni, dnes se&nbsp;narodil a&nbsp;zemřel Mojžíš. Co&nbsp;abych vešel dovnitř i&nbsp;já? Nejsem sice Žid, jsem čistá germánská duše, ale jsem tak dokonalý žebrák, že&nbsp;by&nbsp;mi&nbsp;talíř jistě dali. Takovéhle trosce Židé, jak je&nbsp;vidět, zřejmě dávají, když je&nbsp;to, jak se&nbsp;říká, gój…“ Pan Kopfrkingl se&nbsp;usmál, spočítal peníze a&nbsp;zjistil, že&nbsp;má&nbsp;šest korun, s&nbsp;tím šestákem od&nbsp;Casina to&nbsp;dělalo šest dvacet. „Šest dvacet jsem si&nbsp;vydělal v&nbsp;masce žebráka,“ usmál se&nbsp;pan Kopfrkingl, „šest od&nbsp;Židů, co&nbsp;jdou na&nbsp;Chevra suda, a&nbsp;dvacetník od&nbsp;árijské ženy… Kdyby mi&nbsp;byl dal šesták i&nbsp;Willi před Casinem, měl bych šest čtyřicet…“ A&nbsp;pak šel.</span></p>
          <p class="chunk" data-nb-ref-number="41" data-nb-words="157" data-nb-chars="937"><span class="idea" data-nb-ref-number="41" id="idea41" data-nb-words="157" data-nb-chars="937">Na&nbsp;ulicích byla již tma, svítily všechny lampy… Když se&nbsp;doploužil k&nbsp;Jindřišské věži, zarazil se. „Vždyť jsem vlastně u&nbsp;té židovské radnice nic nepochytil,“ řekl si, „ich habe kein Wort aufgefangen, vždyť já&nbsp;jsem tam slyšel jen sám sebe, ty&nbsp;své díky, jen to&nbsp;své vlastní mečení! Co&nbsp;řeknu Willimu, až&nbsp;se&nbsp;zítra zeptá?“ řekl si, „něco bych Willimu říci měl. Vždycky jsem plnil své povinnosti přesně, a&nbsp;tohle byla taková zkouška, cvičení, jsem od&nbsp;minulého měsíce v&nbsp;SdP. Že&nbsp;bych mu&nbsp;řekl, že&nbsp;když vcházeli do&nbsp;radnice, říkali: Hitler je&nbsp;vrah, Goebbels zločinec, ten pan Boehrmann, ten i&nbsp;Prahy, co&nbsp;jezdí do&nbsp;Berlína k&nbsp;ministrům, je&nbsp;vyvrhel, který bude zničen, likvidován…“ Pan Kopfrkingl se&nbsp;smutně usmál a&nbsp;potřásl hlavou. „To bych těm ubohým zbloudilým přestárlým, kteří nechápou,“ smutně potřásl hlavou, „asi moc nepomohl. To&nbsp;spíš naopak. Hitler by&nbsp;je&nbsp;pak mohl pronásledovat,“ řekl si, „tím víc…“ pak si&nbsp;řekl: „Musím si&nbsp;vy&nbsp;vzpomenout něco jiného.“</span></p>
          <p class="chunk" data-nb-ref-number="42" data-nb-words="127" data-nb-chars="766"><span class="idea" data-nb-ref-number="42" id="idea42" data-nb-words="127" data-nb-chars="766">Pak ho&nbsp;pohladila myšlenka na&nbsp;snubní prstýnek, který nechal doma v&nbsp;dlani své nebeské tmavovlásky, která byla nějak skleslá a&nbsp;nesvá, a&nbsp;začal běžet. Za&nbsp;věží na&nbsp;křižovatce, kde jezdily elektriky a&nbsp;auta, potkal nějakou mladou růžolící dívku v&nbsp;černých šatech, zavěšenou do&nbsp;mládence. Jen tak letmo si&nbsp;jí&nbsp;všiml, pak běžel dál a&nbsp;potkal nějakou starší ženu v&nbsp;brýlích, ta&nbsp;tu&nbsp;asi někde poblíž bydlila, protože nesla ve&nbsp;džbáně pivo… pak, za&nbsp;křižovatkou, potkal nějakého staršího tlustého mužíka v&nbsp;bílém tvrdém límci s&nbsp;červeným motýlkem, prsty jedné ruky počítal nějaké lístečky, druhou ruku měl sevřenou v&nbsp;pěst… běžel dál, ale v&nbsp;jedné ulici u&nbsp;rohu na&nbsp;chvilku zpomalil, stála tam pod lampou jakási kráska. Všiml si, že&nbsp;je&nbsp;plavovlasá, zaslechl, jak někomu, koho špatně viděl, říká:</span></p>
          <p class="chunk" data-nb-ref-number="43" data-nb-words="24" data-nb-chars="133"><span class="idea" data-nb-ref-number="43" id="idea43" data-nb-words="24" data-nb-chars="133">„Někdo pije se&nbsp;sodou, někdo s&nbsp;ledem…“ Pak si&nbsp;znovu vzpomněl na&nbsp;Casino a&nbsp;začal běžet tak rychle, jak jen s&nbsp;odchlíplými podešvemi mohl.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./spalovac_mrtvol_016.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>