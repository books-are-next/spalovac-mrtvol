<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="12">
    <meta name="apple-mobile-web-app-capable" content="yes">
    <title>12</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ladislav Fuks: Spalovač mrtvol">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Spalovač mrtvol">
    <meta property="og:title" content="Spalovač mrtvol">
    <meta property="og:type" content="book">
    <meta property="og:book:author" content="Ladislav Fuks">
    <meta property="twitter:title" content="Ladislav Fuks: Spalovač mrtvol">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./spalovac_mrtvol_016.html">
    <link rel="next" href="./spalovac_mrtvol_018.html">
    <meta name="nb-order" content="13">
    <link rel="self" href="spalovac_mrtvol_017.html">
    <meta name="nb-identifier" content="fuks-spalovac-mrtvol-b453199">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2808" data-nb-chars="16267">
    <nav role="doc-toc">
      <ul class="plain section">
        <li><a href="spalovac_mrtvol_005.html">Citát</a></li>
        <li><a href="spalovac_mrtvol_006.html">1</a></li>
        <li><a href="spalovac_mrtvol_007.html">2</a></li>
        <li><a href="spalovac_mrtvol_008.html">3</a></li>
        <li><a href="spalovac_mrtvol_009.html">4</a></li>
        <li><a href="spalovac_mrtvol_010.html">5</a></li>
        <li><a href="spalovac_mrtvol_011.html">6</a></li>
        <li><a href="spalovac_mrtvol_012.html">7</a></li>
        <li><a href="spalovac_mrtvol_013.html">8</a></li>
        <li><a href="spalovac_mrtvol_014.html">9</a></li>
        <li><a href="spalovac_mrtvol_015.html">10</a></li>
        <li><a href="spalovac_mrtvol_016.html">11</a></li>
        <li><a href="spalovac_mrtvol_017.html">12</a></li>
        <li><a href="spalovac_mrtvol_018.html">13</a></li>
        <li><a href="spalovac_mrtvol_019.html">14</a></li>
        <li><a href="spalovac_mrtvol_020.html">15</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./spalovac_mrtvol_016.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">12</span></h1>
        <section>
          <p class="chunk" data-nb-ref-number="2" data-nb-words="34" data-nb-chars="211"><span class="idea" data-nb-ref-number="2" id="idea2" data-nb-words="34" data-nb-chars="211">„Jsme zde,“ pan Kopfrkingl se&nbsp;dost nenápadně nadýchl pod zelenými košatými stromy, jako by&nbsp;si&nbsp;chtěl tajně pročistit plíce, „jsme zde.“ Pak si&nbsp;pohladil vlasy, kterými mu&nbsp;provál slabý větřík, ukázal vzhůru a&nbsp;řekl:</span></p>
          <p class="chunk" data-nb-ref-number="3" data-nb-words="111" data-nb-chars="593"><span class="idea" data-nb-ref-number="3" id="idea3" data-nb-words="111" data-nb-chars="593">„Jaká je&nbsp;to&nbsp;výška. Až&nbsp;tam vyjedeme, budeme nebi blíž o&nbsp;šedesát metrů. No&nbsp;ale to&nbsp;nic,“ usmál se&nbsp;na&nbsp;Lakmé v&nbsp;tmavých šatech a&nbsp;bílém krajkovém límečku, na&nbsp;Zinu v&nbsp;černých hedvábných šatech z&nbsp;narozenin a&nbsp;na Miliho v&nbsp;rádiovce, který lízal eskymo, „to nic. Dějí se&nbsp;velké věci a&nbsp;my je&nbsp;musíme chápat. Když se&nbsp;nekonají vyhlídkové lety, když nemůžeme Prahu vidět z&nbsp;letadla, vyjedeme aspoň semhle a&nbsp;uvidíme ji&nbsp;z&nbsp;šedesáti metrů. Je&nbsp;lepší vidět Prahu z&nbsp;šedesáti metrů než z&nbsp;ničeho,“ řekl a&nbsp;v&nbsp;duchu si&nbsp;myslil než z&nbsp;ničeho nebo ze&nbsp;země anebo z&nbsp;<em>hloubky ještě větší.</em> Pak kývl a&nbsp;vybídl své drahé k&nbsp;vstupu dovnitř.</span></p>
          <p class="chunk" data-nb-ref-number="4" data-nb-words="53" data-nb-chars="327"><span class="idea" data-nb-ref-number="4" id="idea4" data-nb-words="53" data-nb-chars="327">Vešli do&nbsp;okrouhlého vestibulu s&nbsp;mnoha železnými pilíři, byl tam příjemný chládek, vstoupili mezi železné zábradlí a&nbsp;pak se&nbsp;ocitli u&nbsp;zděné pokladny. Za&nbsp;okénkem byl nějaký prázdný půllitr a&nbsp;vedle něho jedna starší žena v&nbsp;brýlích, která s&nbsp;trpkým úsměvem prodávala lístky. Pan Kopfrkingl koupil lístky a&nbsp;zamířil s&nbsp;drahými k&nbsp;výtahu.</span></p>
          <p class="chunk" data-nb-ref-number="5" data-nb-words="31" data-nb-chars="188"><span class="idea" data-nb-ref-number="5" id="idea5" data-nb-words="31" data-nb-chars="188">„To pojedeme výtahem?“ zeptal se&nbsp;Mili nejistě, dojídaje eskymo, a&nbsp;pan Kopfrkingl kývl. „Pojedem výtahem,“ řekl, „přece by&nbsp;ses nebál? Vždyť to&nbsp;nic není.“ Pak znovu pohlédl na&nbsp;Miliho a&nbsp;řekl:</span></p>
          <p class="chunk" data-nb-ref-number="6" data-nb-words="166" data-nb-chars="956"><span class="idea" data-nb-ref-number="6" id="idea6" data-nb-words="166" data-nb-chars="956">„Tenkrát před tím stanem madam Tussaud a&nbsp;na tom boxu s&nbsp;Willim ses bál taky a&nbsp;viděls, že&nbsp;to&nbsp;nic nebylo. Co&nbsp;by&nbsp;ses bál?“ Výtah sjel dolů, otevřel se, vystoupil z&nbsp;něho jakýsi starší tlustý mužík v&nbsp;bílém tvrdém límci a&nbsp;červeném motýlku, vzal od&nbsp;pana Kopfrkingla lístky a&nbsp;pan Kopfrkingl s&nbsp;drahými vstoupil. Ve&nbsp;výtahu byla židlička a&nbsp;na stěně malé zrcátko. „Je to&nbsp;tu&nbsp;hezké,“ usmál se&nbsp;pan Kopfrkingl, když se&nbsp;výtah rozjel, „taková hezká malá klec. Být tu&nbsp;ještě mříže,“ usmál se&nbsp;na&nbsp;Lakmé, která stála vedle něho nějak sklesle, „chyběl by&nbsp;tu&nbsp;už&nbsp;jen leopard…“ Výtah zastavil, starší mužík v&nbsp;bílém tvrdém límci a&nbsp;červeném motýlku otevřel a&nbsp;pan Kopfrkingl s&nbsp;drahými vystoupili na&nbsp;okrouhlý ochoz. Ochoz byl zasklen bílými a&nbsp;barevnými tabulkami. Mnohé z&nbsp;nich byly otevřené a&nbsp;na ochoz pronikal větřík. „Jsme,“ usmál se&nbsp;pan Kopfrkingl, „na nejvyšším místě našeho požehnaného města. Za&nbsp;chvíli se&nbsp;nám bude zdát, že&nbsp;stojíme na&nbsp;nějaké vysoké hoře a&nbsp;pozorujeme svět pod sebou.“</span></p>
          <p class="chunk" data-nb-ref-number="7" data-nb-words="91" data-nb-chars="546"><span class="idea" data-nb-ref-number="7" id="idea7" data-nb-words="91" data-nb-chars="546">Mili a&nbsp;Zina se&nbsp;vrhli ke&nbsp;sklu, do&nbsp;místa ochozu, kde byl výhled na&nbsp;hlavní část města, na&nbsp;kus Vltavy, Staré Město, Národní divadlo, Vinohrady… a&nbsp;pan Kopfrkingl s&nbsp;Lakmé si&nbsp;stoupli za&nbsp;ně. Vlevo, na&nbsp;severnější straně ochozu, kde byl výhled na&nbsp;Malou Stranu, Hrad, Svatovítský chrám a&nbsp;Dejvice, stála nějaká hezká mladá růžolící dívka v&nbsp;černých šatech a&nbsp;vedle ní&nbsp;nějaký mládenec… za&nbsp;ohbím, na&nbsp;protilehlé straně ochozu na&nbsp;západě, kam odsud nebylo vidět, protože středem ochozu šel výtah, byl zřejmě hlouček lidí. Byl odtamtud slyšet jakýsi hlučnější šepot.</span></p>
          <p class="chunk" data-nb-ref-number="8" data-nb-words="166" data-nb-chars="954"><span class="idea" data-nb-ref-number="8" id="idea8" data-nb-words="166" data-nb-chars="954">„Tak to&nbsp;je&nbsp;Praha,“ řekl pan Kopfrkingl, odvraceje zrak od&nbsp;mladé růžolící dívky v&nbsp;černých šatech nalevo, „je pod námi jako na&nbsp;dlani. Jako bychom stáli na&nbsp;vysoké hoře a&nbsp;pozorovali svět, který se&nbsp;rozkládá pod námi. Támhle je&nbsp;Vltava, Karlův most, Národní divadlo,“ řekl, „támhlety dvě věže, to&nbsp;je&nbsp;Týnský chrám, ta&nbsp;věž sem blíž je&nbsp;Staroměstská radnice, ta&nbsp;komolá za&nbsp;ní&nbsp;je&nbsp;Prašná brána… támhle je&nbsp;Národní muzeum, támhle vzadu ta&nbsp;velká bílá moderní budova na&nbsp;Vinohradech je&nbsp;kostel Nejsvětějšího srdce Páně. Koukni se, Mili,“ řekl Milimu, „tímhle sklem…“ a&nbsp;ukázal na&nbsp;tabulku z&nbsp;kouřově nažloutlého skla, a&nbsp;když se&nbsp;Mili koukl, řekl: „To sklíčko má&nbsp;podobnou barvu jako to, co&nbsp;máme u&nbsp;nás v&nbsp;okéncích žárovišť. V&nbsp;nejsvětějších oknech světa, protože se&nbsp;jimi vidí přímo do&nbsp;kuchyně pánaboha, když se&nbsp;duše odlučuje od&nbsp;těla a&nbsp;vzlétá do&nbsp;éteru. Ukaž, jak tím sklem ta&nbsp;naše Praha vypadá,“ sehnul se&nbsp;a&nbsp;pohlédl a&nbsp;pak opět zdvihl hlavu a&nbsp;řekl: „Opravdu. Ta&nbsp;naše Praha je&nbsp;krásná.“</span></p>
          <p class="chunk" data-nb-ref-number="9" data-nb-words="77" data-nb-chars="457"><span class="idea" data-nb-ref-number="9" id="idea9" data-nb-words="77" data-nb-chars="457">Popošli vlevo, k&nbsp;severu, k&nbsp;místu, kde byl výhled na&nbsp;Malou Stranu, Hrad, Svatovítský chrám a&nbsp;Dejvice, mladá růžolící dívka v&nbsp;černých šatech a&nbsp;mládenec, kteří tam prve stáli, popošli také dál, k&nbsp;západu, odkud byl pohled na&nbsp;stadión a&nbsp;Košíře. I&nbsp;hlouček lidí za&nbsp;ohbím, na&nbsp;protilehlé straně ochozu, kam nebylo vidět, zřejmě popošel, neboť ho&nbsp;opět nebylo vidět, byl opět na&nbsp;protilehlé straně ochozu za&nbsp;ohbím, na&nbsp;jihu. Ozýval se&nbsp;odtamtud jen nějaký hlučnější šepot.</span></p>
          <p class="chunk" data-nb-ref-number="10" data-nb-words="109" data-nb-chars="673"><span class="idea" data-nb-ref-number="10" id="idea10" data-nb-words="109" data-nb-chars="673">„Tak támhle jsou Hradčany, Svatovítský chrám,“ ukázal pan Kopfrkingl tabulí, která zde byla dokořán otevřena, „hrad českých králů a&nbsp;prezidentů. Podívej se&nbsp;na&nbsp;něj tímhle sklíčkem,“ řekl Milimu a&nbsp;ukázal na&nbsp;kouřové žluté sklíčko, a&nbsp;když se&nbsp;Mili díval, řekl: „A&nbsp;támhleta světlá široká budova s&nbsp;těmi sloupy vlevo, co&nbsp;je&nbsp;před ní&nbsp;tolik aut, to&nbsp;je&nbsp;Černínský palác, bývalé ministerstvo zahraničí. Dnes tam sídlí pan říšský protektor svobodný pán von Neurath. Vidíš nad palácem, drahá,“ pan Kopfrkingl se&nbsp;usmál na&nbsp;Lakmé, která stála vedle něho nějak sklesle, „vidíš nad palácem vlát tu&nbsp;říšskou vlajku? <em>Naši</em> říšskou vlajku,“ usmál se&nbsp;na&nbsp;Lakmé a&nbsp;pak řekl Milimu: „Podívej se&nbsp;sklíčkem.“</span></p>
          <p class="chunk" data-nb-ref-number="11" data-nb-words="17" data-nb-chars="105"><span class="idea" data-nb-ref-number="11" id="idea11" data-nb-words="17" data-nb-chars="105">„Támhle jsou Alpy,“ ozval se&nbsp;teď za&nbsp;ohbím na&nbsp;protilehlé straně ochozu hlučný šepot, „támhle je&nbsp;Salzburg…“</span></p>
          <p class="chunk" data-nb-ref-number="12" data-nb-words="32" data-nb-chars="192"><span class="idea" data-nb-ref-number="12" id="idea12" data-nb-words="32" data-nb-chars="192">„Prosím tě, nemluv,“ odpověděl nějaký vzteklý mužský hlas, „jaký Alpy, jaký Salzburg? To&nbsp;nejsou Alpy, to&nbsp;je&nbsp;skála v&nbsp;Podolí. To&nbsp;není Salzburg, to&nbsp;je&nbsp;Braník! Nejsi v&nbsp;biografu, seš na&nbsp;rozhledně…“</span></p>
          <p class="chunk" data-nb-ref-number="13" data-nb-words="11" data-nb-chars="65"><span class="idea" data-nb-ref-number="13" id="idea13" data-nb-words="11" data-nb-chars="65">Pan Kopfrkingl vysunul ruku otevřenou tabulí ven, mávl jí&nbsp;a&nbsp;řekl:</span></p>
          <p class="chunk" data-nb-ref-number="14" data-nb-words="12" data-nb-chars="77"><span class="idea" data-nb-ref-number="14" id="idea14" data-nb-words="12" data-nb-chars="77">„Venku je&nbsp;krásný vlahý větřík.“ Pak se&nbsp;zahleděl za&nbsp;věž svatovítské katedrály.</span></p>
          <p class="chunk" data-nb-ref-number="15" data-nb-words="74" data-nb-chars="410"><span class="idea" data-nb-ref-number="15" id="idea15" data-nb-words="74" data-nb-chars="410">„Tam je&nbsp;Říp?“ zeptal se&nbsp;Mili a&nbsp;pan Kopfrkingl kývl. „Ano, Říp,“ kývl. „Říp, kde podle české pověsti stanul praotec Čech. Ale je&nbsp;to&nbsp;jen pověst,“ usmál se&nbsp;a&nbsp;stáhl ruku z&nbsp;otevřené tabule zpět, „mýtus, fantazie. Něco podobného jako ten den narození a&nbsp;smrti Mojžíše sedmého března…“ usmál se&nbsp;na&nbsp;Lakmé a&nbsp;trochu pohlédl na&nbsp;její černé vlasy. „… Za&nbsp;Řípem ty&nbsp;vrcholky v&nbsp;dálce jsou Krkonoše,“ řekl, „a za&nbsp;nimi je&nbsp;<em>Říše.__“</em></span></p>
          <p class="chunk" data-nb-ref-number="16" data-nb-words="54" data-nb-chars="314"><span class="idea" data-nb-ref-number="16" id="idea16" data-nb-words="54" data-nb-chars="314">Pak opět popošli vlevo, k&nbsp;západu, k&nbsp;místu, kde byl výhled na&nbsp;stadión a&nbsp;Košíře, mladá růžolící dívka v&nbsp;černých šatech a&nbsp;mládenec také popošli dál, k&nbsp;jihu, odkud byl pohled na&nbsp;Smíchov, Braník, Podolí. Hlouček lidí za&nbsp;ohbím na&nbsp;protilehlé straně ochozu zřejmě též popošel, neboť byl opět na&nbsp;protilehlé straně za&nbsp;ohbím.</span></p>
          <p class="chunk" data-nb-ref-number="17" data-nb-words="164" data-nb-chars="989"><span class="idea" data-nb-ref-number="17" id="idea17" data-nb-words="164" data-nb-chars="989">„Támhle je&nbsp;Masarykův stadión,“ řekl pan Kopfrkingl, „tam je&nbsp;teď pusto a&nbsp;prázdno. Pusto a&nbsp;prázdno jako na&nbsp;nádvoří mého Chrámu smrti časně ráno, než začne provoz. Loni bylo na&nbsp;stadiónu živo, byl všesokolský slet, kdypak asi zase bude…“ usmál se&nbsp;pan Kopfrkingl, „já vím, že&nbsp;se&nbsp;už&nbsp;ani ten stadión Masarykův nejmenuje, je&nbsp;přejmenován. Co&nbsp;se&nbsp;dá&nbsp;dělat,“ usmál se, „jsou jména, která se&nbsp;pro každou dobu nehodí, <em>i</em>&nbsp;<em>když na&nbsp;jménech nezáleží,</em> jak říkáš…“ usmál se&nbsp;na&nbsp;Lakmé. „Možná že&nbsp;se&nbsp;stadión dnes jmenuje Baldura von Schirach. Ejhle,“ pan Kopfrkingl vztyčil hlavu, zdálo se&nbsp;mu, že&nbsp;otevřenou tabulkou slyší jakousi vzdálenou hudbu, a&nbsp;pak ukázal ke&nbsp;Strahovu, kde na&nbsp;jedné ulici mezi domy a&nbsp;zahradou bylo černo, <em>černo</em>, které se&nbsp;jako malý hádek pomalu, pomaloučku sunulo vpřed. „Pohřeb,“ řekl pan Kopfrkingl a&nbsp;vysunul ruku otevřenou tabulí ven, „jde tam pohřeb, vidíte, božské… Vidíš, nadoblačná,“ řekl Lakmé, „podívej se&nbsp;líp… vidíš? Vezou <em>ji</em> asi na&nbsp;Malvazinky, tam je&nbsp;hřbitov. Chudák, přijde do&nbsp;země…“</span></p>
          <p class="chunk" data-nb-ref-number="18" data-nb-words="20" data-nb-chars="114"><span class="idea" data-nb-ref-number="18" id="idea18" data-nb-words="20" data-nb-chars="114">„Nevěděla jsem,“ řekla Zina, „že může být slyšet na&nbsp;takovou dálku hudba. Že&nbsp;může být slyšet hudba zezdola až&nbsp;sem.“</span></p>
          <p class="chunk" data-nb-ref-number="19" data-nb-words="56" data-nb-chars="320"><span class="idea" data-nb-ref-number="19" id="idea19" data-nb-words="56" data-nb-chars="320">„Je klidno, jasno,“ zatočil pan Kopfrkingl rukou v&nbsp;otevřené tabuli, „ten krásný vlahý větřík venku fouká sem k&nbsp;nám. Když fouká větřík sem k&nbsp;nám, to&nbsp;pak slyšet je. Škoda že&nbsp;není lépe vidět,“ pan Kopfrkingl stáhl ruku z&nbsp;otevřené tabule zpět a&nbsp;zaclonil si&nbsp;oči, „ta rakev. Vidím jen nějaké pány funebráky a&nbsp;chocholaté koně…“</span></p>
          <p class="chunk" data-nb-ref-number="20" data-nb-words="14" data-nb-chars="75"><span class="idea" data-nb-ref-number="20" id="idea20" data-nb-words="14" data-nb-chars="75">„Támhle je&nbsp;jak ve&nbsp;Splitu,“ ozval se&nbsp;za&nbsp;ohbím ženský hlas, „vidím tam moře.“</span></p>
          <p class="chunk" data-nb-ref-number="21" data-nb-words="23" data-nb-chars="140"><span class="idea" data-nb-ref-number="21" id="idea21" data-nb-words="23" data-nb-chars="140">„Prosím tě, nežvaň,“ zasyčel mužský hlas, „vždyť jsi tam nikdy nebyla. To&nbsp;není Split, to&nbsp;je&nbsp;Hloubětín. Nejsi v&nbsp;panoptiku, seš na&nbsp;rozhledně…“</span></p>
          <p class="chunk" data-nb-ref-number="22" data-nb-words="48" data-nb-chars="294"><span class="idea" data-nb-ref-number="22" id="idea22" data-nb-words="48" data-nb-chars="294">Opět popošli vlevo, pan Kopfrkingl, Lakmé, děti, k&nbsp;jihu, k&nbsp;místu, kde byl pohled na&nbsp;Braník, Podolí, Smíchov, mladá růžolící dívka a&nbsp;mládenec popošli také dál, k&nbsp;východu, odkud byl pohled na&nbsp;hlavní část města, hlouček za&nbsp;ohbím na&nbsp;protilehlé straně ochozu zřejmě popošel též. Pan Kopfrkingl řekl:</span></p>
          <p class="chunk" data-nb-ref-number="23" data-nb-words="99" data-nb-chars="610"><span class="idea" data-nb-ref-number="23" id="idea23" data-nb-words="99" data-nb-chars="610">„Támhle je&nbsp;Braník, Podolí, předtím Smíchov. Je&nbsp;odsud vidět Smíchovský pivovar, ta&nbsp;budova s&nbsp;komínem. Ale já&nbsp;nepiji,“ řekl, „jsem abstinent. Támhleto je&nbsp;Barrandov,“ ukázal ke&nbsp;skále a&nbsp;druhou rukou si&nbsp;zaclonil oči, neboť stál právě proti slunci, „tam se&nbsp;nacházejí zkameněliny. Zkameněliny tak strašně staré,“ usmál se&nbsp;na&nbsp;Lakmé, „že kdyby dnes ještě <em>žily, měly by&nbsp;sklerózu…</em> Všelijací brouci, motýli a&nbsp;trilobiti,“ usmál se&nbsp;a&nbsp;vysunul ruku otevřenou tabulí ven proti slunci, „koukni se&nbsp;tam líp, nebeská, jen se&nbsp;neboj. Venku je&nbsp;krásný vlahý větřík,“ mávl ve&nbsp;vzduchu rukou, na&nbsp;níž se&nbsp;mu&nbsp;teď, proti slunci, blýskl prsten.</span></p>
          <p class="chunk" data-nb-ref-number="24" data-nb-words="29" data-nb-chars="157"><span class="idea" data-nb-ref-number="24" id="idea24" data-nb-words="29" data-nb-chars="157">„A&nbsp;támhle je&nbsp;Svatá Hora,“ zvolal ženský hlas za&nbsp;ohbím, „a támhleta zelená věž kostela mezi těma domy je&nbsp;Jeruzalém, a&nbsp;támhle, co&nbsp;jsou ty&nbsp;bílý oblaky, je&nbsp;ráj…“</span></p>
          <p class="chunk" data-nb-ref-number="25" data-nb-words="31" data-nb-chars="196"><span class="idea" data-nb-ref-number="25" id="idea25" data-nb-words="31" data-nb-chars="196">„Neblbni, prosím tě,“ osopil se&nbsp;na&nbsp;ni&nbsp;mužský hlas, „jaká Svatá Hora, to&nbsp;je&nbsp;přece Říp, a&nbsp;jakej Jeruzalém, to&nbsp;jsou přece Bohnice. Bohnice, blázinec,“ sykl rozhořčeně, „jestli hned nepřestaneš, tak…“</span></p>
          <p class="chunk" data-nb-ref-number="26" data-nb-words="71" data-nb-chars="402"><span class="idea" data-nb-ref-number="26" id="idea26" data-nb-words="71" data-nb-chars="402">„Tak jsme zas tu,“ usmál se&nbsp;pan Kopfrkingl, když opět všichni na&nbsp;ochoze postoupili vlevo a&nbsp;pan Kopfrkingl s&nbsp;drahými se&nbsp;ocitl opět v&nbsp;místě, kde byl výhled na&nbsp;hlavní část města, na&nbsp;kus Vltavy, Staré Město, Národní divadlo, Vinohrady… „tak jsme zas tu. Jako bychom stáli na&nbsp;nejvyšší hoře a&nbsp;pozorovali svět, který se&nbsp;rozkládá pod námi. Pod našima nohama…“ usmál se&nbsp;pan Kopfrkingl a&nbsp;znovu pak ukázal a&nbsp;řekl:</span></p>
          <p class="chunk" data-nb-ref-number="27" data-nb-words="166" data-nb-chars="994"><span class="idea" data-nb-ref-number="27" id="idea27" data-nb-words="166" data-nb-chars="994">„Támhle je&nbsp;Národní divadlo, Národní muzeum, támhleta obrovská bílá kachlíková budova na&nbsp;Žižkově je&nbsp;Penzijní ústav… kdyby to&nbsp;tak viděl ten náš Marin v&nbsp;jídelně nade dveřmi, ten náš milý pozdější ministr penzí… támhle někde za&nbsp;těmi týnskými věžemi je&nbsp;Ovocný trh… támhle za&nbsp;Prašnou bránou kus sem bude Nekázanka… támhle Staroměstské náměstí, František, <em>rynek pražský, pranýř…__“</em> ukázal za&nbsp;sklem a&nbsp;prsten na&nbsp;ruce se&nbsp;mu&nbsp;blýskl… „támhle za&nbsp;Muzeem je&nbsp;někde <em>Růžová ulice</em>… a&nbsp;za támhletěmi dvěma zlacenými baňatými kopulemi, co&nbsp;se&nbsp;tak lesknou… no&nbsp;támhle na&nbsp;Vinohradech…“ ukázal a&nbsp;prsten na&nbsp;ruce se&nbsp;mu&nbsp;blýskl, „ty nevíš,“ usmál se&nbsp;na&nbsp;Lakmé, „co to&nbsp;je? To&nbsp;je&nbsp;přece vinohradská synagóga, největší v&nbsp;Praze, <em>copak ty&nbsp;to&nbsp;nevíš opravdu</em>,“ usmál se&nbsp;na&nbsp;její černé vlasy, „tys tam ještě nikdy nebyla…? no&nbsp;tak za&nbsp;těmi zlacenými baňatými kopulemi je&nbsp;někde&nbsp;– můj Chrám smrti. Není, želbohu, odsud vidět, protože je&nbsp;za&nbsp;kopcem. Není odsud, želbohu, vidět, ale hlavně že&nbsp;<em>tam</em> je. Koukni se, Mili, sklíčkem,“ vyzval chlapce.</span></p>
          <p class="chunk" data-nb-ref-number="28" data-nb-words="14" data-nb-chars="71"><span class="idea" data-nb-ref-number="28" id="idea28" data-nb-words="14" data-nb-chars="71">„Ňák se&nbsp;to&nbsp;tu&nbsp;třese,“ řekla žena za&nbsp;ohbím, „vždyť je&nbsp;to&nbsp;ňáká houpačka.“</span></p>
          <p class="chunk" data-nb-ref-number="29" data-nb-words="11" data-nb-chars="55"><span class="idea" data-nb-ref-number="29" id="idea29" data-nb-words="11" data-nb-chars="55">„Neblbni, co&nbsp;by&nbsp;se&nbsp;tu&nbsp;třáslo,“ houkl na&nbsp;ni&nbsp;mužský hlas.</span></p>
          <p class="chunk" data-nb-ref-number="30" data-nb-words="12" data-nb-chars="65"><span class="idea" data-nb-ref-number="30" id="idea30" data-nb-words="12" data-nb-chars="65">„To tady všechno je&nbsp;ze&nbsp;železa. Nejsi na&nbsp;pouti, seš na&nbsp;rozhledně.“</span></p>
          <p class="chunk" data-nb-ref-number="31" data-nb-words="44" data-nb-chars="262"><span class="idea" data-nb-ref-number="31" id="idea31" data-nb-words="44" data-nb-chars="262">„Pojďte ještě semhle,“ řekl pan Kopfrkingl a&nbsp;postoupil o&nbsp;krok doleva, jako k&nbsp;Hradu, ale ne&nbsp;úplně, hezká růžolící dívka v&nbsp;černém s&nbsp;mládencem také ještě znovu postoupili, jako ke&nbsp;Strahovu, ale také ne&nbsp;úplně, a&nbsp;pan Kopfrkingl opět vysunul ruku otevřenou tabulí ven.</span></p>
          <p class="chunk" data-nb-ref-number="32" data-nb-words="20" data-nb-chars="94"><span class="idea" data-nb-ref-number="32" id="idea32" data-nb-words="20" data-nb-chars="94">„Ňák se&nbsp;to&nbsp;klátí,“ řekla žena za&nbsp;ohbím, „já to&nbsp;cejtím. Ňák se&nbsp;to&nbsp;tu&nbsp;klátí. Aby to&nbsp;tak slítlo!“</span></p>
          <p class="chunk" data-nb-ref-number="33" data-nb-words="51" data-nb-chars="263"><span class="idea" data-nb-ref-number="33" id="idea33" data-nb-words="51" data-nb-chars="263">„Prosím tě, akorát,“ utrhl se&nbsp;mužský hlas, „akorát to&nbsp;slítne, právě když si&nbsp;tu&nbsp;ty. Sto let to&nbsp;drželo a&nbsp;akorát dnes, když si&nbsp;tu&nbsp;ty, to&nbsp;slítne. Takový štěstí mě&nbsp;netrefí.“ Pak sykl: „Je to&nbsp;tady všechno ze&nbsp;železa a&nbsp;ne z&nbsp;<em>vosku,</em> blbá, nejseš <em>na boxu.</em> Seš na&nbsp;rozhledně!“</span></p>
          <p class="chunk" data-nb-ref-number="34" data-nb-words="45" data-nb-chars="245"><span class="idea" data-nb-ref-number="34" id="idea34" data-nb-words="45" data-nb-chars="245">„No a&nbsp;támhle,“ řekl pan Kopfrkingl a&nbsp;ukázal rukou, „támhle se&nbsp;lomí řeka. Tam je&nbsp;Hloubětín. Tam je&nbsp;někde Kateřinská ulice…“ řekl a&nbsp;ukázal rukou, „není odsud vidět. Je&nbsp;asi příliš malá, já&nbsp;jsem v&nbsp;ní nikdy nebyl. Já&nbsp;znám jen Kateřinskou v&nbsp;Praze II.“</span></p>
          <p class="chunk" data-nb-ref-number="35" data-nb-words="110" data-nb-chars="666"><span class="idea" data-nb-ref-number="35" id="idea35" data-nb-words="110" data-nb-chars="666">„No a&nbsp;ještě kousek,“ řekl pan Kopfrkingl za&nbsp;chvíli a&nbsp;ještě kousek postoupili vlevo, odkud byl pohled na&nbsp;Hradčany, i&nbsp;růžolící dívka v&nbsp;černém s&nbsp;mládencem ještě kousek postoupili, k&nbsp;stadiónu… „zase Hradčany, Svatovítský chrám, hrad českých králů a&nbsp;prezidentů… a&nbsp;támhleta světlá široká budova s&nbsp;těmi sloupy, co&nbsp;je&nbsp;před ní&nbsp;tolik aut, Černínský palác, bývalé ministerstvo zahraničí, dnes tam sídlí pan říšský protektor svobodný pán von Neurath. Vidíš nad palácem, drahá,“ usmál se&nbsp;na&nbsp;Lakmé a&nbsp;vysunul ruku otevřenou tabulí, „vidíš vlát tu&nbsp;říšskou vlajku… koukni se&nbsp;líp, jen se&nbsp;neboj…“ mávl rukou, „jak je&nbsp;ten větřík vlahý. To&nbsp;se&nbsp;to&nbsp;v&nbsp;něm ptáčkům,“ pohlédl na&nbsp;Lakmé, „lítá…“</span></p>
          <p class="chunk" data-nb-ref-number="36" data-nb-words="15" data-nb-chars="80"><span class="idea" data-nb-ref-number="36" id="idea36" data-nb-words="15" data-nb-chars="80">„Já dolů nebudu moct jít,“ řekla žena za&nbsp;ohbím hlasitě, „točila by&nbsp;se&nbsp;mi&nbsp;hlava.“</span></p>
          <p class="chunk" data-nb-ref-number="37" data-nb-words="11" data-nb-chars="66"><span class="idea" data-nb-ref-number="37" id="idea37" data-nb-words="11" data-nb-chars="66">„A&nbsp;co bys dolů chodila, prosím tě,“ odsekl muž, „pojedeš výtahem.“</span></p>
          <p class="chunk" data-nb-ref-number="38" data-nb-words="19" data-nb-chars="117"><span class="idea" data-nb-ref-number="38" id="idea38" data-nb-words="19" data-nb-chars="117">„Copak jezdí ňákej výtah?“ řekla žena, „prosím tě, nemluv. Jakej výtah by&nbsp;jezdil, nejsi v&nbsp;Ňujorku. Seš <strong>v</strong>&nbsp;<strong>rajchu</strong>**.“**</span></p>
          <p class="chunk" data-nb-ref-number="39" data-nb-words="31" data-nb-chars="179"><span class="idea" data-nb-ref-number="39" id="idea39" data-nb-words="31" data-nb-chars="179">„Prosím tě, nežvaň,“ křikl muž rozzlobeně a&nbsp;něčím teď bouchl do&nbsp;podlahy, „co by&nbsp;výtah nejezdil? Copak si&nbsp;sem s&nbsp;ním nepřijela? Copak nás sem nedovez? Copak si&nbsp;sem <em>vylejzala</em> pěšky?“</span></p>
          <p class="chunk" data-nb-ref-number="40" data-nb-words="66" data-nb-chars="387"><span class="idea" data-nb-ref-number="40" id="idea40" data-nb-words="66" data-nb-chars="387">„Ten pohřeb už&nbsp;zašel,“ řekl pan Kopfrkingl, když ještě trochu postoupil k&nbsp;západu, odkud bylo líp vidět na&nbsp;Strahov, také růžolící dívka v&nbsp;černém s&nbsp;mládencem ještě trochu postoupili k&nbsp;jihu… „pohřeb už&nbsp;zašel. Ta&nbsp;ulice mezi domy a&nbsp;zahradou, kde bylo černo, je&nbsp;už&nbsp;prázdná, blíží se&nbsp;ke&nbsp;hřbitovu. Ale na&nbsp;Malvazinky nejdou, jdou asi do&nbsp;Břevnova. Chudák žena,“ řekl, „aby to&nbsp;tak byla sebevražda.“</span></p>
          <p class="chunk" data-nb-ref-number="41" data-nb-words="9" data-nb-chars="47"><span class="idea" data-nb-ref-number="41" id="idea41" data-nb-words="9" data-nb-chars="47">„Jak víš, otče,“ řekla Zina, „že to&nbsp;byla žena?“</span></p>
          <p class="chunk" data-nb-ref-number="42" data-nb-words="39" data-nb-chars="234"><span class="idea" data-nb-ref-number="42" id="idea42" data-nb-words="39" data-nb-chars="234">„To už&nbsp;se&nbsp;tak pozná,“ usmál se&nbsp;pan Kopfrkingl, „pozná <strong>citem</strong>**.** Též podle hudby, kterou jsme prve zaslechli,“ usmál se. „Chudák, bude jí&nbsp;trvat dlouho, než se&nbsp;rozpadne. Aspoň dvacet let. V&nbsp;žárovišti by&nbsp;to&nbsp;měla za&nbsp;pětasedmdesát minut.“</span></p>
          <p class="chunk" data-nb-ref-number="43" data-nb-words="25" data-nb-chars="132"><span class="idea" data-nb-ref-number="43" id="idea43" data-nb-words="25" data-nb-chars="132">„Vyvrknu si&nbsp;nohu a&nbsp;ty se&nbsp;zabíš,“ pískla žena za&nbsp;ohbím, „ty schody jsou točitý. Naraž si&nbsp;rači ten tvůj klobouk, nebo ti&nbsp;slítne dolů.“</span></p>
          <p class="chunk" data-nb-ref-number="44" data-nb-words="51" data-nb-chars="275"><span class="idea" data-nb-ref-number="44" id="idea44" data-nb-words="51" data-nb-chars="275">„Co furt meleš,“ zvolal teď muž už&nbsp;velmi vztekle a&nbsp;opět něčím bouchl o&nbsp;zem, až&nbsp;to&nbsp;zadunělo, „říkám přece, že&nbsp;je&nbsp;tu&nbsp;výtah, tuhle…“ bouchl, „pojedeš dolů výtahem, jak si&nbsp;jela sem, a&nbsp;dost. A&nbsp;už nežvaň,“ křikl, „nebo víš, co&nbsp;je&nbsp;za&nbsp;našimi zády. Ten tvůj Jeruzalém…“ řekl výhrůžně.</span></p>
          <p class="chunk" data-nb-ref-number="45" data-nb-words="29" data-nb-chars="176"><span class="idea" data-nb-ref-number="45" id="idea45" data-nb-words="29" data-nb-chars="176">Ve&nbsp;středu ochozu zaskřípělo, výtah právě vyjel nahoru, z&nbsp;jeho dveří vyšli další návštěvníci. Pak vyšel starší tlustý mužík v&nbsp;tvrdém límci a&nbsp;červeném motýlku a&nbsp;zvolal do&nbsp;ochozu:</span></p>
          <p class="chunk" data-nb-ref-number="46" data-nb-words="9" data-nb-chars="59"><span class="idea" data-nb-ref-number="46" id="idea46" data-nb-words="9" data-nb-chars="59">„Výtah dolů nejezdí, použijte schodů <em>dvě,“</em> a&nbsp;zaklapl dveře.</span></p>
          <p class="chunk" data-nb-ref-number="47" data-nb-words="80" data-nb-chars="432"><span class="idea" data-nb-ref-number="47" id="idea47" data-nb-words="80" data-nb-chars="432">„Prosím,“ křikla žena za&nbsp;ohbím, „prosím! Cos mlel, půjdeme pěšky, ty…“ a&nbsp;pak z&nbsp;ohbí vyrazila žena v&nbsp;klobouku s&nbsp;dlouhým pérem a&nbsp;svazkem korálů na&nbsp;krku a&nbsp;běžela, běžela dokola ochozu a&nbsp;za ní&nbsp;se&nbsp;hnal menší tlustý muž v&nbsp;tvrdém klobouku, s&nbsp;napřaženou holí, oběhla dvakrát ochoz, až&nbsp;se&nbsp;všechno třáslo, a&nbsp;on za&nbsp;ní&nbsp;též dvakrát, pak seběhla na&nbsp;schody <em>dvě</em> a&nbsp;s&nbsp;hřmotem se&nbsp;hnala dolů… Tlustý sňal klobouk, vyňal kapesník a&nbsp;řekl lidem na&nbsp;ochozu:</span></p>
          <p class="chunk" data-nb-ref-number="48" data-nb-words="43" data-nb-chars="249"><span class="idea" data-nb-ref-number="48" id="idea48" data-nb-words="43" data-nb-chars="249">„Je to&nbsp;blázen. Viděla vocuď Jeruzalém a&nbsp;ňákej ráj, myslela, že&nbsp;je&nbsp;tady nahoře v&nbsp;nebi. Tohle mi&nbsp;dělá furt. Už&nbsp;s&nbsp;ní nikam nejdu,“ otřel si&nbsp;kapesníkem čelo, zatímco na&nbsp;schodech slábly prudké letící kroky, „půjde do&nbsp;blázince. Támhle…“ ukázal na&nbsp;Bohnice…</span></p>
          <p class="chunk" data-nb-ref-number="49" data-nb-words="118" data-nb-chars="631"><span class="idea" data-nb-ref-number="49" id="idea49" data-nb-words="118" data-nb-chars="631">„To nic, to&nbsp;nic,“ tekl pan Kopfrkingl rychle, když se&nbsp;k&nbsp;němu Mili otočil a&nbsp;chtěl zřejmě něco říci, snad i&nbsp;Zina a&nbsp;Lakmé, která byla dost skleslá, „tu paní asi vzala závrať. To&nbsp;se&nbsp;může stát, když člověk stojí <em>příliš vysoko.</em> Ale zde nebe být nemůže,“ usmál se&nbsp;smutně, „to by&nbsp;zde nesmělo být utrpení a&nbsp;musili by&nbsp;tu&nbsp;být andělé. To&nbsp;by&nbsp;tu&nbsp;pak už&nbsp;ani nebyla smrt a&nbsp;nebylo by&nbsp;ani převtělování. To&nbsp;<em>ji</em> přejde,“ řekl, „to ji&nbsp;přejde, až&nbsp;bude dole. <em>Dole</em>…“ pan Kopfrkingl pohlédl dolů, do&nbsp;šedesátimetrové hloubky, a&nbsp;pak ukázal kamsi za&nbsp;Dejvice a&nbsp;řekl: „Támhle někde je&nbsp;<em>Suchdol</em>…“ Pak se&nbsp;ohlédl na&nbsp;hezkou růžolící dívku v&nbsp;černém s&nbsp;mládencem a&nbsp;řekl:</span></p>
          <p class="chunk" data-nb-ref-number="50" data-nb-words="5" data-nb-chars="37"><span class="idea" data-nb-ref-number="50" id="idea50" data-nb-words="5" data-nb-chars="37">„No, nadoblační, půjdeme pomalu též…“</span></p>
          <p class="chunk" data-nb-ref-number="51" data-nb-words="54" data-nb-chars="324"><span class="idea" data-nb-ref-number="51" id="idea51" data-nb-words="54" data-nb-chars="324">Vykročili na&nbsp;schody <em>dvě</em> a&nbsp;jali se&nbsp;pomalu sestupovat. První šla Zina v&nbsp;černých hedvábných šatech z&nbsp;narozenin, pak Mili, úporně se&nbsp;jednou rukou přidržoval zábradlí a&nbsp;druhou si&nbsp;držel rádiovku, šel co&nbsp;noha nohu mine, pak šla Lakmé v&nbsp;tmavých hedvábných šatech s&nbsp;bílým krajkovým límečkem, držela se&nbsp;též… a&nbsp;poslední pan Kopfrkingl.</span></p>
          <p class="chunk" data-nb-ref-number="52" data-nb-words="116" data-nb-chars="628"><span class="idea" data-nb-ref-number="52" id="idea52" data-nb-words="116" data-nb-chars="628">„Zeď, která nás obklopuje a&nbsp;brání nám v&nbsp;rozhledu,“ usmál se&nbsp;na&nbsp;černé vlasy Lakmé před sebou, „v téhle výšce jako by&nbsp;spadla. Je&nbsp;to&nbsp;tu&nbsp;jako na&nbsp;nejvyšší hoře, kde celý svět je&nbsp;u&nbsp;našich nohou.“ Pak řekl: „Smrt je&nbsp;krásná a&nbsp;cenná, ale musí být zajištěn pohřeb žehem. Ne&nbsp;jako chudák ta&nbsp;žena, jejíž pohřeb jsme viděli na&nbsp;Strahově. Kdo má&nbsp;zajištěn pohřeb žehem, ničeho se&nbsp;bát nemusí, může umřít beze strachu,“ usmál se&nbsp;na&nbsp;hlavu Lakmé před sebou a&nbsp;pak pohlédl skrz železné pilíře dolů do&nbsp;hloubky jen o&nbsp;málo menší než šedesát metrů, byli teprve na&nbsp;začátku schodů, vysunul ruku ven do&nbsp;krásného vlahého větříku a&nbsp;řekl: „To by&nbsp;se&nbsp;to&nbsp;skákalo.“</span></p>
          <p class="chunk" data-nb-ref-number="53" data-nb-words="21" data-nb-chars="132"><span class="idea" data-nb-ref-number="53" id="idea53" data-nb-words="21" data-nb-chars="132">Dole ve&nbsp;vestibulu u&nbsp;zábradlí poblíž pokladny zdvíhala starší žena v&nbsp;brýlích ze&nbsp;země nějaké polámané péro a&nbsp;zpřetrhaný svazek korálů.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./spalovac_mrtvol_018.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>