<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="11">
    <meta name="apple-mobile-web-app-capable" content="yes">
    <title>11</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ladislav Fuks: Spalovač mrtvol">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Spalovač mrtvol">
    <meta property="og:title" content="Spalovač mrtvol">
    <meta property="og:type" content="book">
    <meta property="og:book:author" content="Ladislav Fuks">
    <meta property="twitter:title" content="Ladislav Fuks: Spalovač mrtvol">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./spalovac_mrtvol_015.html">
    <link rel="next" href="./spalovac_mrtvol_017.html">
    <meta name="nb-order" content="12">
    <link rel="self" href="spalovac_mrtvol_016.html">
    <meta name="nb-identifier" content="fuks-spalovac-mrtvol-e72362e">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2695" data-nb-chars="15801">
    <nav role="doc-toc">
      <ul class="plain section">
        <li><a href="spalovac_mrtvol_005.html">Citát</a></li>
        <li><a href="spalovac_mrtvol_006.html">1</a></li>
        <li><a href="spalovac_mrtvol_007.html">2</a></li>
        <li><a href="spalovac_mrtvol_008.html">3</a></li>
        <li><a href="spalovac_mrtvol_009.html">4</a></li>
        <li><a href="spalovac_mrtvol_010.html">5</a></li>
        <li><a href="spalovac_mrtvol_011.html">6</a></li>
        <li><a href="spalovac_mrtvol_012.html">7</a></li>
        <li><a href="spalovac_mrtvol_013.html">8</a></li>
        <li><a href="spalovac_mrtvol_014.html">9</a></li>
        <li><a href="spalovac_mrtvol_015.html">10</a></li>
        <li><a href="spalovac_mrtvol_016.html">11</a></li>
        <li><a href="spalovac_mrtvol_017.html">12</a></li>
        <li><a href="spalovac_mrtvol_018.html">13</a></li>
        <li><a href="spalovac_mrtvol_019.html">14</a></li>
        <li><a href="spalovac_mrtvol_020.html">15</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./spalovac_mrtvol_015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">11</span></h1>
        <section>
          <p class="chunk" data-nb-ref-number="2" data-nb-words="154" data-nb-chars="906"><span class="idea" data-nb-ref-number="2" id="idea2" data-nb-words="154" data-nb-chars="906">A&nbsp;za týden po&nbsp;večeři na&nbsp;židovské radnici přišel 15.&nbsp;březen a&nbsp;s&nbsp;ním vše, co&nbsp;se&nbsp;toho dne stalo a&nbsp;od toho dne dělo, říšská <em>branná</em> moc vtrhla do&nbsp;země. Vůdce přijel do&nbsp;Prahy, říšská vlajka zavlála nad Pražským hradem, domy a&nbsp;snad i&nbsp;nad krematoriem… a&nbsp;pan Karl Kopfrkingl… Pan Kopfrkingl snad, když právě nebyl na&nbsp;svém pracovišti, postával na&nbsp;pražských ulicích a&nbsp;hleděl na&nbsp;armádu, četl německé nápisy nad obchody, snad zašel i&nbsp;na Ovocný trh přečíst si&nbsp;nápis nad knihařstvím pana Kádnera a&nbsp;do Nekázanky přečíst si&nbsp;nápis nad rámařstvím pana Holého, rozhodně však často zašel do&nbsp;Růžové ulice potěšit se&nbsp;aspoň pohledem z&nbsp;druhého chodníku bílým mramorovým vchodem Casina se&nbsp;třemi schody, který mu&nbsp;připomínal vilu boháče či&nbsp;obzvlášť vznešenou obřadní síň anebo též palác úchvatných záhad, takové stříbrné pouzdro… a&nbsp;pak v&nbsp;dubnu, nějak kolem Vůdcových narozenin, se&nbsp;mu&nbsp;konečně dostalo cti, že&nbsp;byl do&nbsp;toho Casina pozván.</span></p>
          <p class="chunk" data-nb-ref-number="3" data-nb-words="68" data-nb-chars="442"><span class="idea" data-nb-ref-number="3" id="idea3" data-nb-words="68" data-nb-chars="442">V&nbsp;přepychovém sále s&nbsp;koberci, lustry, zrcadly a&nbsp;obrazy tam seděl s&nbsp;přítelem Wilhelmem Reinkem, vedoucím pracovníkem pražského sicherheitsdienstu, a&nbsp;jeho ženou Ernou, měla pěstěnou hlavu a&nbsp;větší náušnice, a&nbsp;také s&nbsp;důstojníky a&nbsp;pracovníky, ale nejen s&nbsp;nimi. Byly tam vynikající číšnice, barmanky a&nbsp;společnice, plavovlasé krásky. Pan Kopfrkingl byl unesen jejich krásou, příchylností a&nbsp;elegancí, unesen vším, co&nbsp;viděl a&nbsp;slyšel, i&nbsp;tím, co&nbsp;jedl&nbsp;a…</span></p>
          <p class="chunk" data-nb-ref-number="4" data-nb-words="121" data-nb-chars="693"><span class="idea" data-nb-ref-number="4" id="idea4" data-nb-words="121" data-nb-chars="693">„Ne, děkuji, ale pít nebudu přece…“ usmál se&nbsp;na&nbsp;pány a&nbsp;dámy u&nbsp;stolu, „jsem abstinent. Ani nekouřím. Willi a&nbsp;Erna to&nbsp;ví. Lituji pana Prachaře z&nbsp;našeho domu, je&nbsp;to&nbsp;alkoholik, jeho syn Vojtěch to&nbsp;může mít po&nbsp;něm, je&nbsp;to&nbsp;zvrhlost. Takoví slabí lidé jsou přítěží, k&nbsp;boji o&nbsp;zítřek přispět nemohou. Ovšem, tohle je&nbsp;něco jiného,“ rychle řekl a&nbsp;ukázal na&nbsp;sklenky na&nbsp;stole, „tohle není žádný alkoholismus. A&nbsp;pak, nemáme nikoho zbytečně podezírat a&nbsp;soudit, sami máme dost svých chyb vlastních. Zrcadla a&nbsp;obrazy jsou tu&nbsp;krásné,“ usmál se&nbsp;do&nbsp;sálu, „je to&nbsp;tu, řekl bych, <em>rajské.</em> Takhle by&nbsp;měl vypadat v&nbsp;příštím šťastném spravedlivém řádě celý svět,“ usmál se&nbsp;a&nbsp;nakonec utkvěl zrakem na&nbsp;plavovlasých kráskách.</span></p>
          <p class="chunk" data-nb-ref-number="5" data-nb-words="173" data-nb-chars="1025"><span class="idea" data-nb-ref-number="5" id="idea5" data-nb-words="173" data-nb-chars="1025">„Je to&nbsp;v&nbsp;naší moci,“ usmál se&nbsp;Willi, „v naší moci, když všichni splníme svou povinnost. Záleží na&nbsp;každém z&nbsp;nás,“ opakoval, „na každém z&nbsp;nás, aby zmizely ze&nbsp;světa války, bída, hlad. rozvrácené rodiny, zničená manželství, jak říkáš… vykořisťování, utrpení,“ Willi se&nbsp;usmál, „proč by&nbsp;to&nbsp;nebylo možné už&nbsp;v&nbsp;tomhle pozemském životě, proč až&nbsp;v&nbsp;životě věčném… copak vidíš, že&nbsp;tu&nbsp;teď někdo trpí…“ Willi rozhodil ruce a&nbsp;pohlédl na&nbsp;plavovlásky, které se&nbsp;daly do&nbsp;smíchu, též i&nbsp;paní Erna, „vidíš, nikdo tu&nbsp;netrpí, a&nbsp;když je&nbsp;to&nbsp;možné teď a&nbsp;tady, v&nbsp;německém Casinu v&nbsp;Praze, proč by&nbsp;to&nbsp;nebylo možné všude jinde a&nbsp;trvale, ve&nbsp;Varšavě, v&nbsp;Budapešti, v&nbsp;Paříži, Bruselu, Londýně, New Yorku… ale to&nbsp;musí Vůdce probojovat. Až&nbsp;to&nbsp;probojuje, pak to&nbsp;tak bude všude a&nbsp;nebudou trpět ani koně…“ Willi se&nbsp;naklonil k&nbsp;příteli Kopfrkinglovi a&nbsp;zasmál se. „Říšská branná moc,“ zasmál se, „koně nepotřebuje jako tenkrát ve&nbsp;světové válce rakouská armáda, říšská branná moc je&nbsp;<em>zmechanizovaná</em>_,_ _zautomatizovaná_… Ale máme nepřátele, mein lieber Karl,“ řekl Willi.</span></p>
          <p class="chunk" data-nb-ref-number="6" data-nb-words="196" data-nb-chars="1194"><span class="idea" data-nb-ref-number="6" id="idea6" data-nb-words="196" data-nb-chars="1194">„Každé velké dílo se&nbsp;rodí v&nbsp;odporu nepřátel,“ řekl Willi, „s tím se&nbsp;musí počítat. Lidé jsou lidé a&nbsp;ne andělé, a&nbsp;zlo, jak říkáš, pášou lidé… Vůdce odstranil jednu baštu války, tuhle bývalou republiku, ale to&nbsp;neznamená, že&nbsp;by&nbsp;tu&nbsp;už&nbsp;nebyli škůdci. Že&nbsp;už&nbsp;bychom mohli odpočívat na&nbsp;vavřínech. Že&nbsp;už&nbsp;bychom mohli klidně zavřít oči a&nbsp;spát. Škůdci se&nbsp;mohou skrývat ve&nbsp;všech vrstvách, mohou to&nbsp;být vědci, umělci, spisovatelé… mohou to&nbsp;být bývalí důstojníci československé armády a&nbsp;policie, mohou to&nbsp;být kněží… mohou to&nbsp;však být i&nbsp;obyčejné uklízečky, mechanici, topiči, ale také obchodníci a&nbsp;ředitelé, lidé, kteří rozeštvávají, naštvávají, štvou… a&nbsp;jsou nebezpeční, pokud o&nbsp;nich nevíme. Pokud o&nbsp;nich nevíme, nemůžeme je&nbsp;přemístit na&nbsp;jiná pracoviště, zaznamenat si&nbsp;je, sledovat… spáchali bychom zločin na&nbsp;našem německém národě a&nbsp;na lidstvu, kdybychom seděli nečinně a&nbsp;přihlíželi k&nbsp;jejich dílu zkázy… u&nbsp;vás v&nbsp;krematoriu jsi ty&nbsp;jediný náš člověk, jediný Němec, jediný nositel kultury a&nbsp;jediný představitel nového řádu, teď dokonce už&nbsp;člen NSDAP, musíme se&nbsp;na&nbsp;tebe spolehnout, co&nbsp;tedy, jak to&nbsp;tam u&nbsp;vás vypadá…“ řekl Willi lehce a&nbsp;zrak Erny, plavovlásek, důstojníků a&nbsp;pracovníků utkvěl na&nbsp;panu Kopfrkinglovi…</span></p>
          <p class="chunk" data-nb-ref-number="7" data-nb-words="57" data-nb-chars="349"><span class="idea" data-nb-ref-number="7" id="idea7" data-nb-words="57" data-nb-chars="349">„Co tedy, jak to&nbsp;tam u&nbsp;nás vypadá,“ pokýval pan Kopfrkingl přemýšlivě hlavou a&nbsp;trochu odsunul sklenku vína, kterou před něho někdo postavil… „je to&nbsp;tragédie… Jsou tam takoví, kteří nic nechápou… Teď od&nbsp;toho patnáctého března jsou želbohu ještě horší…“ Pan Kopfrkingl zdvihl hlavu, viděl, jak na&nbsp;něho všichni hledí, ještě víc odsunul sklenku… a&nbsp;řekl:</span></p>
          <p class="chunk" data-nb-ref-number="8" data-nb-words="156" data-nb-chars="896"><span class="idea" data-nb-ref-number="8" id="idea8" data-nb-words="156" data-nb-chars="896">„Třeba Zajíc, Beran. Jsou nepřátelé Říše a&nbsp;nového spravedlivého řádu, měli ostatně námitky už&nbsp;proti zabrání Sudet, Vrána ve&nbsp;vrátnici na&nbsp;nádvoří, sedí tam proto, že&nbsp;má&nbsp;něco s&nbsp;játry, moc s&nbsp;ním nemluvím, ale jak se&nbsp;jeví, jeví se&nbsp;želbohu dost zle, paní Lišková, která u&nbsp;nás kdysi uklízela, ale pak odešla… její adresu želbohu neznám, ale ta&nbsp;se&nbsp;snad dá&nbsp;zjistit… pan Pelikán, který otevírá železnou oponu v&nbsp;obřadní síni a&nbsp;pouští lidi do&nbsp;éteru… ale ten jde, to&nbsp;je&nbsp;zatím v&nbsp;pořádku… zato však ředitel, ředitel krematoria, <em>mého</em> Chrámu smrti,“ řekl a&nbsp;Willi a&nbsp;ostatní se&nbsp;smáli, cítil, že&nbsp;tím přirovnáním stoupl v&nbsp;očích všech… „nuže ředitel také nemá správný postoj k&nbsp;Říši, všechny Němce bych v&nbsp;těchhle pecích spálil, řekl jednou, teď po&nbsp;tom patnáctém březnu, jmenuje se&nbsp;Srnec… nevím, zda by&nbsp;měl zůstat nadále ředitelem…“ rozhlédl se&nbsp;a&nbsp;Willi a&nbsp;ostatní kývli, cítil, jak s&nbsp;jeho námitkou souhlasí, a&nbsp;Willi řekl:</span></p>
          <p class="chunk" data-nb-ref-number="9" data-nb-words="47" data-nb-chars="289"><span class="idea" data-nb-ref-number="9" id="idea9" data-nb-words="47" data-nb-chars="289">„Zdá se&nbsp;vyloučeno, aby zůstal. Nemáme zapotřebí ho&nbsp;tam držet, když tam jsi ty&nbsp;a&nbsp;výtečně tomu rozumíš… Karl Kopfrkingl, pánové,“ Willi se&nbsp;obrátil k&nbsp;důstojníkům a&nbsp;pracovníkům, „pracuje v&nbsp;krematoriu dvacet let…“ a&nbsp;když všichni přikývli, a&nbsp;pan Kopfrkingl, vida to, se&nbsp;vlídně usmál, Willi řekl:</span></p>
          <p class="chunk" data-nb-ref-number="10" data-nb-words="32" data-nb-chars="191"><span class="idea" data-nb-ref-number="10" id="idea10" data-nb-words="32" data-nb-chars="191">„A&nbsp;co ti&nbsp;v&nbsp;tvém soukromí, ti&nbsp;tvoji ubozí nešťastní Židé, kteří nechápou nic tuplem, přestárlý rod trpící sklerózou, dva z&nbsp;nich dokonce ty&nbsp;zaměstnáváš…“ a&nbsp;pan Kopfrkingl potřásl hlavou a&nbsp;řekl:</span></p>
          <p class="chunk" data-nb-ref-number="11" data-nb-words="13" data-nb-chars="66"><span class="idea" data-nb-ref-number="11" id="idea11" data-nb-words="13" data-nb-chars="66">„Já vím.“ A&nbsp;pak znovu ještě jednou odsunul sklenku s&nbsp;vínem a&nbsp;řekl:</span></p>
          <p class="chunk" data-nb-ref-number="12" data-nb-words="221" data-nb-chars="1266"><span class="idea" data-nb-ref-number="12" id="idea12" data-nb-words="221" data-nb-chars="1266">„Pan Strauss, můj agent, je&nbsp;dobrý, slušný člověk, citlivý, má&nbsp;rád hudbu, pracuje dobře, musíme soudit spravedlivě… Ale možná že&nbsp;tak dobře pracuje pro zisk, je&nbsp;to&nbsp;cestující v&nbsp;cukrovinkách. S&nbsp;protektorátem a&nbsp;Němci nesouhlasí, je&nbsp;proti. Pan Rubinstein, ten druhý, je&nbsp;také dobrý, slušný, citlivý, i&nbsp;on má&nbsp;rád hudbu, i&nbsp;on dobře pracuje, ale asi také pro zisk, je&nbsp;to&nbsp;bývalý zástupce v&nbsp;ložním prádle, no&nbsp;a&nbsp;Vůdce a&nbsp;Říši nemá rád… Kdo?“ usmál se&nbsp;pan Kopfrkingl otázce Williho a&nbsp;dlaní si&nbsp;přejel čelo, „ach, doktor Bettelheim z&nbsp;našeho domu. Je&nbsp;to&nbsp;dobrák,“ přejel si&nbsp;dlaní čelo, „ovšem nechápe také. Jednou tvrdil, že&nbsp;Němci se&nbsp;dopouštějí násilí a&nbsp;násilím se&nbsp;dějiny psát nedají. Lidé se&nbsp;dají umlčet jen na&nbsp;čas, žijeme, řekl…“ pan Kopfrkingl se&nbsp;rozhlédl po&nbsp;pánech a&nbsp;dámách, „v civilizované Evropě ve&nbsp;dvacátém století… no, nemá nás ráda ani jeho žena, možná že&nbsp;tím nasákl i&nbsp;jejich synovec Jan, moc hodný hoch, má&nbsp;rád hudbu… Jejich hospodyně Anežka Židovka není, je&nbsp;to&nbsp;stará dobrá duše, ale i&nbsp;ona je&nbsp;zřejmě nasáklá, o&nbsp;Vánocích nám zabíjela kapra, já&nbsp;bych to…“ pan Kopfrkingl si&nbsp;otřel ruce ubrouskem, „nedělal…“ a&nbsp;Willi kývl, dal si&nbsp;ke&nbsp;stolu volat pobočníka či&nbsp;koho, dal přinést další víno, i&nbsp;koňaky, pro přítele Kopfrkingla kávu, humry a&nbsp;mandle a&nbsp;pozval ke&nbsp;stolu ještě jednu krásku.</span></p>
          <p class="chunk" data-nb-ref-number="13" data-nb-words="529" data-nb-chars="3089"><span class="idea" data-nb-ref-number="13" id="idea13" data-nb-words="529" data-nb-chars="3089">„Když jsme u&nbsp;těch Židů,“ řekl Willi Reinke a&nbsp;pohlédl na&nbsp;Ernu a&nbsp;ostatní dámy a&nbsp;pány u&nbsp;stolu, „sám už&nbsp;vidíš, proč je&nbsp;Vůdce nemá rád. Nemá je&nbsp;rád proto, že&nbsp;nechápou, jsou proti nám a&nbsp;svou nenávist k&nbsp;nám šíří. Sám říkáš, hospodyně Anežka Židovka není, ale i&nbsp;ona je&nbsp;nasáklá, <em>nasáklá</em>, to&nbsp;je&nbsp;to&nbsp;pravé slovo, a&nbsp;bodejť by&nbsp;nebyla. Bodejť by&nbsp;nebyla, když léta žije ve&nbsp;společné domácnosti s&nbsp;<em>nimi.</em> Je&nbsp;to&nbsp;nešťastný zbloudilý národ, který nás nepochopí ani v&nbsp;budoucnu, nevěř, že&nbsp;se&nbsp;dají převychovat, přemluvit, přesvědčit, nemají na&nbsp;to&nbsp;závity…“ Willi ukázal na&nbsp;čelo, „mají sklerózu stáří, je&nbsp;to&nbsp;dědičné. Když jsi stál u&nbsp;židovské radnice v&nbsp;<strong>březnu</strong> jako žebrák, i&nbsp;tak jsi tam stál nevýslovně nad nimi. Když jsi odložil tu&nbsp;žebráckou masku, byl jsi opět Karl Kopfrkingl, germán, árijec, čistá germánská krev, kdežto když oni odložili své vrchní šaty, byli stále týmiž nešťastnými ubohými Židy. To&nbsp;máš jako s&nbsp;tou hudbou, jak říkáš. Jsou lidi, kteří umírají chudí, protože nikdy nepoznali krásu Liszta nebo Schuberta. Tihle chudáci zase umírají, aniž poznali sílu a&nbsp;krásu Velkoněmecké říše. V&nbsp;minulosti dost trpěli, byli pronásledováni. Myslíš, že&nbsp;by&nbsp;je&nbsp;byli pronásledovali jen tak pro nic za&nbsp;nic? Slyšel jsi někdy o&nbsp;<em>moru</em>_?_“ usmál se&nbsp;Willi a&nbsp;napil se&nbsp;koňaku, „o té&nbsp;metle středověku, na&nbsp;kterou umíraly statisíce lidí? Co&nbsp;ten mor působilo, víš to?“ usmál se&nbsp;Willi a&nbsp;pan Kopfrkingl se&nbsp;rozhlédl po&nbsp;přítomných a&nbsp;utkvěl na&nbsp;Erně dost nejistě, nerozhodně… „nuže,“ řekl Willi, „otrávené studně. Židé otravovali studně, aby vyhubili křesťany přece, to&nbsp;nevíš? Ale nás nesmí zajímat minulost nebo _původ.“_ Willi mávl rukou a&nbsp;smál se, „co bylo, to&nbsp;bylo, to&nbsp;už&nbsp;je&nbsp;pryč. Tvrdíš, že&nbsp;jsme všichni vzešli z&nbsp;téhož prachu a&nbsp;do téhož se&nbsp;vracíme, že&nbsp;v&nbsp;lidském popelu není rozdíl, jsi na&nbsp;to&nbsp;přece odborník… A&nbsp;měl by&nbsp;ses stát ředitelem. Přece není smysl tvého života v&nbsp;tom, abys věčně reguloval chod rakví do&nbsp;žárovišť a&nbsp;měřil teplotu… nás tedy původ nezajímá, nýbrž výsledky. A&nbsp;ty jsou takové, že&nbsp;Židé jsou proti Vůdci, proti nám, proti Velkoněmecké říši. Překážejí našemu štěstí, ohrožují Vůdcův evropský řád, poslání, vyvolenost nás všech, i&nbsp;tu tvou. Jednotlivci jsou dobří jen napohled, třeba ten tvůj pan Strauss a&nbsp;Ribinstein, sám jsi o&nbsp;nich vždycky říkal, že&nbsp;to&nbsp;jsou dobří, slušní lidé, ale sám dnes vidíš, že&nbsp;to&nbsp;tak není, že&nbsp;ses v&nbsp;nich mýlil. I&nbsp;v&nbsp;tom doktoru Bettelheimovi, kterého jsi vždycky tak chválil. Dnes chápeš, jak štval, nakazil i&nbsp;synovce, no&nbsp;což to, je&nbsp;to&nbsp;jeho potomek, ale nakazil i&nbsp;hospodyni, která Židovka není. Ve&nbsp;Spartě, dámy a&nbsp;pánové,“ řekl Willi a&nbsp;obrátil se&nbsp;k&nbsp;přítomným, „zabíjeli neduživé děti. Některým citlivcům se&nbsp;to&nbsp;mohlo zdát kruté. Ale vždyť to&nbsp;bylo obrovské dobrodiní pro ty&nbsp;děti samé, jak by&nbsp;byly v&nbsp;životě trpěly… a&nbsp;pak to&nbsp;bylo zdravé pro národ. Jak to&nbsp;prospělo k&nbsp;ozdravění Sparty a&nbsp;kam to&nbsp;Sparta v&nbsp;dějinách přivedla! Dopouštěli bychom se&nbsp;zločinu na&nbsp;národě a&nbsp;lidstvu,“ obrátil se&nbsp;Willi k&nbsp;příteli Kopfrkinglovi, „kdybychom se&nbsp;nezbavovali nežádoucích živlů. Jsme odpovědni za&nbsp;štěstí německého národa a&nbsp;celého lidstva. Za&nbsp;prospěch celku. Detaily jsou jen taková _pouhá dekorace nebo doplněk_, nic víc.“</span></p>
          <p class="chunk" data-nb-ref-number="14" data-nb-words="77" data-nb-chars="447"><span class="idea" data-nb-ref-number="14" id="idea14" data-nb-words="77" data-nb-chars="447">Willi se&nbsp;odmlčel, jako by&nbsp;byl právě řekl nějaký hluboký státnický projev, důstojníci a&nbsp;pracovníci u&nbsp;stolu se&nbsp;usmívali a&nbsp;hleděli na&nbsp;pana Kopfrkingla, jako by&nbsp;to, co&nbsp;Willi právě řekl, pronesli oni sami, a&nbsp;pan Kopfrkingl popíjel kávu a&nbsp;hleděl na&nbsp;ně, také na&nbsp;Ernu a&nbsp;plavovlasé krásky, i&nbsp;na tu&nbsp;novou, která přišla před chvílí, byla krásná jako anděl, vypadala jako nejlepší herečka, pak se&nbsp;trochu rozhlédl po&nbsp;sále, po&nbsp;zrcadlech, obrazech… a&nbsp;Willi řekl:</span></p>
          <p class="chunk" data-nb-ref-number="15" data-nb-words="120" data-nb-chars="708"><span class="idea" data-nb-ref-number="15" id="idea15" data-nb-words="120" data-nb-chars="708">„Lidstvu se&nbsp;dá&nbsp;prospět jen silou, ale musí to&nbsp;být lidstvo čisté, zdravé, nezvrácené… napij se,“ Willi přisunul příteli sklenku, a&nbsp;když odmítl, s&nbsp;úsměvem se&nbsp;napil sám a&nbsp;řekl: „Slaboši nic nedokážou, ukaž jim sílu a&nbsp;uvidíš. Je&nbsp;neslučitelné s&nbsp;německou ctí stýkat se&nbsp;s&nbsp;Židy. Zde…“ mávl po&nbsp;Casinu, zrcadlech, obrazech… „jsou jen čistí, stoprocentní lidé. Nositelé němectví, povolaní k&nbsp;tomu, aby přinesli v&nbsp;zájmu nového řádu <em>oběť…</em> nejsou tu&nbsp;ani Češi, Slované… poslyš, Karl…“ Willi náhle ztlumil hlas a&nbsp;pohlédl na&nbsp;ostatní… „matka tvé Marie, tvé Lakmé, dělala ryby ve&nbsp;sladkém rosolu, na&nbsp;cizí způsob, jak jsi říkal, víš, co&nbsp;je&nbsp;to&nbsp;za&nbsp;způsob? To&nbsp;je&nbsp;způsob židovský…“ a&nbsp;když se&nbsp;pan Kopfrkingl trochu zarazil, Willi řekl:</span></p>
          <p class="chunk" data-nb-ref-number="16" data-nb-words="6" data-nb-chars="37"><span class="idea" data-nb-ref-number="16" id="idea16" data-nb-words="6" data-nb-chars="37">„Matka tvé Lakmé byla přece <em>Židovka</em>!“</span></p>
          <p class="chunk" data-nb-ref-number="17" data-nb-words="3" data-nb-chars="23"><span class="idea" data-nb-ref-number="17" id="idea17" data-nb-words="3" data-nb-chars="23">Karl Kopfrkingl strnul.</span></p>
          <p class="chunk" data-nb-ref-number="18" data-nb-words="242" data-nb-chars="1357"><span class="idea" data-nb-ref-number="18" id="idea18" data-nb-words="242" data-nb-chars="1357">„Lakmé,“ řekl Willi a&nbsp;napil se, „tvá černovlasá Lakmé, na&nbsp;které to&nbsp;každý pozná, říkala jednou, že&nbsp;se&nbsp;u&nbsp;vás mluví jen česky, když jsem jí&nbsp;připomenul tvou německou krev. Tvá černovlasá Lakmé byla vždycky na&nbsp;velkých rozpacích a&nbsp;nesvá, když jsem byl u&nbsp;vás a&nbsp;připomenul ti&nbsp;tvé němectví. Tvá Lakmé vždycky tvrdila, že&nbsp;<strong>na jménech</strong> <strong>nezáleží</strong>… ovšem, když se&nbsp;za&nbsp;svobodna jmenovala <strong>Sternová.</strong> Tvá Lakmé ti&nbsp;chtěla zamlčet můj lístek s&nbsp;pozváním na&nbsp;box, měla ho&nbsp;zastrčený <strong>v</strong>&nbsp;<strong>kredenci u&nbsp;talířků,</strong> ovšem, chtěla překazit, abyste viděli s&nbsp;Milim Vůdcův sport. Nebyla nadšena tvým vstupem do&nbsp;SdP letos v&nbsp;únoru, a&nbsp;to byl nejvyšší čas, v&nbsp;březnu přišel Vůdce. To, že&nbsp;se&nbsp;u&nbsp;vás mluvilo vždy česky, jsi nezavinil ty, ale ona, protože je&nbsp;Židovka. To, že&nbsp;jsi v&nbsp;sobě necítil německou krev, také není tvá vina, ale její, tlumila ji&nbsp;v&nbsp;tobě, protože je&nbsp;Židovka. Co&nbsp;asi říkala, když jsi šel v&nbsp;březnu jako žebrák do&nbsp;Maislovy ulice, to&nbsp;nevím, co&nbsp;říkala, když jsi byl přijat do&nbsp;NSDAP, to&nbsp;vědět radši ani nechci. Zajímalo by&nbsp;mě, co&nbsp;asi řekne, když budeš posílat děti do&nbsp;německých škol. Dnes už&nbsp;vidím aspoň jedno, jaký neblahý vliv má&nbsp;na&nbsp;Miliho. Ten chlapec je&nbsp;tak měkký, skoro zženštilý, copak to&nbsp;na&nbsp;něm nevidíš? Ovšem, tak skrytě oni působí, rozleptávají od&nbsp;dětí… zajímalo by&nbsp;mě, co&nbsp;by&nbsp;asi řekla, kdyby <em>ses stal…</em> dovol…“ Willi Reinke náhle povstal a&nbsp;povstali i&nbsp;jiní… „dovol, abych tě&nbsp;představil…“</span></p>
          <p class="chunk" data-nb-ref-number="19" data-nb-words="85" data-nb-chars="530"><span class="idea" data-nb-ref-number="19" id="idea19" data-nb-words="85" data-nb-chars="530">„Herr Kopfrkingl, děkujeme vám za&nbsp;zatímní služby,“ řekl příchozí hodnostář tvrdě, „máte zkušenosti, mohl byste jich použít ku&nbsp;cti… nemůže vám, čistokrevnému Němci, být lhostejné… víte, co&nbsp;je&nbsp;to&nbsp;Anforderung an&nbsp;die Reinheit des Blutes? Obávám se, že&nbsp;byste nemohl zastávat vysoký úřad, který vám chceme dát, plnit své čestné poslání, které jste si&nbsp;předsevzal, <em>stát se…</em> kdyby ve&nbsp;vaší vlastní rodině byla… jak dlouho, Herr Kopfrkingl, jste vlastně ženat?“ usmál se&nbsp;hodnostář a&nbsp;kývl všem, aby usedli, sám si&nbsp;sedl také… a&nbsp;pan Kopfrkingl…</span></p>
          <p class="chunk" data-nb-ref-number="20" data-nb-words="49" data-nb-chars="291"><span class="idea" data-nb-ref-number="20" id="idea20" data-nb-words="49" data-nb-chars="291">„Devatenáct let trvá naše manželství,“ řekl pan Kopfrkingl. „Seznámili jsme se&nbsp;v&nbsp;zoo u&nbsp;leoparda, v&nbsp;pavilónu dravců. V&nbsp;tom pavilónu je&nbsp;i&nbsp;klec s&nbsp;hadem,“ řekl, „připadalo mi&nbsp;to&nbsp;vždycky dost zvláštní, že&nbsp;tam umístili hada, je&nbsp;tam dodnes, je&nbsp;to&nbsp;asi jen taková dekorace, ilustrace, pouhý doplněk…“</span></p>
          <p class="chunk" data-nb-ref-number="21" data-nb-words="91" data-nb-chars="551"><span class="idea" data-nb-ref-number="21" id="idea21" data-nb-words="91" data-nb-chars="551">„Herr Kopfrkingl,“ kývl hodnostář, „my musíme v&nbsp;zájmu celku a&nbsp;svého poslání přinášet <em>oběti.</em> Chci příští týden mluvit s&nbsp;šéfem pražského sicherheitsdienstu a&nbsp;sekretářem pana říšského protektora Boehrmannem… Obávám se&nbsp;však toho, co&nbsp;řekne… Obávám se&nbsp;vskutku, že&nbsp;vysoký úřad byste takhle zastávat nemohl…“ a&nbsp;hodno­stář se&nbsp;usmál na&nbsp;Ernu a&nbsp;plavovlásky, i&nbsp;na tu, jež byla jak anděl a&nbsp;prvotřídní herečka, a&nbsp;pan Kopfrkingl se&nbsp;také usmál na&nbsp;Ernu a&nbsp;plavovlásky, ta, jež byla jak anděl a&nbsp;prvotřídní herečka, se&nbsp;mu&nbsp;náhle opřela o&nbsp;rameno, a&nbsp;pak… pan Kopfrkingl řekl:</span></p>
          <p class="chunk" data-nb-ref-number="22" data-nb-words="6" data-nb-chars="36"><span class="idea" data-nb-ref-number="22" id="idea22" data-nb-words="6" data-nb-chars="36">„Mohu se&nbsp;přece dát <em>rozvést</em>, pánové.“</span></p>
        </section>
        <section>
          <p class="chunk" data-nb-ref-number="23" data-nb-words="43" data-nb-chars="248"><span class="idea" data-nb-ref-number="23" id="idea23" data-nb-words="43" data-nb-chars="248">Když se&nbsp;zvedli z&nbsp;křesel, Willi a&nbsp;Erna se&nbsp;zastavili s&nbsp;panem Kopfr­kinglem před jedním nádherným obrazem nahé ženy, který visel na&nbsp;opačném konci sálu, než byl pult s&nbsp;koňaky a&nbsp;vínem, a&nbsp;Willi, kterému sluha podal zelený klopený klobouk se&nbsp;šňůrou, řekl:</span></p>
          <p class="chunk" data-nb-ref-number="24" data-nb-words="110" data-nb-chars="624"><span class="idea" data-nb-ref-number="24" id="idea24" data-nb-words="110" data-nb-chars="624">„Ano, bylo by&nbsp;to&nbsp;nejrozumnější. Dát se&nbsp;rozvést. Můžeš se&nbsp;přece oženit znovu. <em>Ještě jednou</em>, ne?“ řekl, pohlédl na&nbsp;Ernu a&nbsp;ta kývla, „ale hlavně by&nbsp;měla Lakmé pochopit, že&nbsp;si&nbsp;nezaslouží s&nbsp;tebou žít. Že&nbsp;se&nbsp;to&nbsp;neslučuje s&nbsp;tvou ctí. Se&nbsp;ctí nacionálně socialistického člověka. Pamatuješ si, jak jednou ten váš doktor Bettelheim…“ řekl a&nbsp;pohlédl na&nbsp;obraz nahé ženy, „se zajímal o&nbsp;její zdraví… sám jsi mi&nbsp;to&nbsp;říkal, ovšem, teď už&nbsp;asi chápeš. Je&nbsp;to&nbsp;zvrhlost, Karl,“ řekl a&nbsp;pohlédl na&nbsp;svůj zelený klopený klobouk se&nbsp;šňůrou, „všechno je&nbsp;to&nbsp;zvrhlost, zvrhlost a&nbsp;nic víc. Slabí a&nbsp;méněcenní, Karl…“ Pak řekl: „Čeká ji, Karl, mnoho strastí…“</span></p>
          <p class="chunk" data-nb-ref-number="25" data-nb-words="95" data-nb-chars="541"><span class="idea" data-nb-ref-number="25" id="idea25" data-nb-words="95" data-nb-chars="541">Vrátil se&nbsp;domů z&nbsp;Casina až&nbsp;k&nbsp;ránu, všichni spali. V&nbsp;jídelně, kde ještě visel nikaragujský prezident nade dveřmi a&nbsp;u&nbsp;okna visela tabulka na&nbsp;černé šňůře, nejvznešenější jízdní řád, a&nbsp;obraz svatebního průvodu, lehce odehnal kočku, která se&nbsp;vzbudila a&nbsp;přišla k&nbsp;jeho nohám… chvíli hleděl na&nbsp;rodinnou fotografii nad skříňkou, pak vzal z&nbsp;knihovny knížku o&nbsp;Tibetu, sedl si&nbsp;pod stojací lampu a&nbsp;chvíli četl. Pak se&nbsp;mu&nbsp;začaly zavírat pod lampou oči a&nbsp;zdálo se&nbsp;mu, jako by&nbsp;z&nbsp;knížky, jež mu&nbsp;klesala na&nbsp;klín, někdo vystupoval, takový klam nitra, šel spát.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./spalovac_mrtvol_017.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>